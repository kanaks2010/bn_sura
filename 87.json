{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "আপনি আপনার মহান পালনকর্তার নামের পবিত্রতা বর্ণনা করুন",
    "verse_2": "যিনি সৃষ্টি করেছেন ও সুবিন্যস্ত করেছেন।",
    "verse_3": "এবং যিনি সুপরিমিত করেছেন ও পথ প্রদর্শন করেছেন",
    "verse_4": "এবং যিনি তৃণাদি উৎপন্ন করেছেন,",
    "verse_5": "অতঃপর করেছেন তাকে কাল আবর্জনা।",
    "verse_6": "আমি আপনাকে পাঠ করাতে থাকব, ফলে আপনি বিস্মৃত হবেন না",
    "verse_7": "আল্লাহ যা ইচ্ছা করেন তা ব্যতীত। নিশ্চয় তিনি জানেন প্রকাশ্য ও গোপন বিষয়।",
    "verse_8": "আমি আপনার জন্যে সহজ শরীয়ত সহজতর করে দেবো।",
    "verse_9": "উপদেশ ফলপ্রসূ হলে উপদেশ দান করুন,",
    "verse_10": "যে ভয় করে, সে উপদেশ গ্রহণ করবে,",
    "verse_11": "আর যে, হতভাগা, সে তা উপেক্ষা করবে,",
    "verse_12": "সে মহা-অগ্নিতে প্রবেশ করবে।",
    "verse_13": "অতঃপর সেখানে সে মরবেও না, জীবিতও থাকবে না।",
    "verse_14": "নিশ্চয় সাফল্য লাভ করবে সে, যে শুদ্ধ হয়",
    "verse_15": "এবং তার পালনকর্তার নাম স্মরণ করে, অতঃপর নামায আদায় করে।",
    "verse_16": "বস্তুতঃ তোমরা পার্থিব জীবনকে অগ্রাধিকার দাও,",
    "verse_17": "অথচ পরকালের জীবন উৎকৃষ্ট ও স্থায়ী।",
    "verse_18": "এটা লিখিত রয়েছে পূর্ববতী কিতাবসমূহে;",
    "verse_19": "ইব্রাহীম ও মূসার কিতাবসমূহে।"
  }
}
