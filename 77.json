{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "কল্যাণের জন্যে প্রেরিত বায়ুর শপথ,",
    "verse_2": "সজোরে প্রবাহিত ঝটিকার শপথ,",
    "verse_3": "মেঘবিস্তৃতকারী বায়ুর শপথ",
    "verse_4": "মেঘপুঞ্জ বিতরণকারী বায়ুর শপথ এবং",
    "verse_5": "ওহী নিয়ে অবতরণকারী ফেরেশতাগণের শপথ-",
    "verse_6": "ওযর-আপত্তির অবকাশ না রাখার জন্যে অথবা সতর্ক করার জন্যে।",
    "verse_7": "নিশ্চয়ই তোমাদেরকে প্রদত্ত ওয়াদা বাস্তবায়িত হবে।",
    "verse_8": "অতঃপর যখন নক্ষত্রসমুহ নির্বাপিত হবে,",
    "verse_9": "যখন আকাশ ছিদ্রযুক্ত হবে,",
    "verse_10": "যখন পর্বতমালাকে উড়িয়ে দেয়া হবে এবং",
    "verse_11": "যখন রসূলগণের একত্রিত হওয়ার সময় নিরূপিত হবে,",
    "verse_12": "এসব বিষয় কোন দিবসের জন্যে স্থগিত রাখা হয়েছে?",
    "verse_13": "বিচার দিবসের জন্য।",
    "verse_14": "আপনি জানেন বিচার দিবস কি?",
    "verse_15": "সেদিন মিথ্যারোপকারীদের দুর্ভোগ হবে।",
    "verse_16": "আমি কি পূর্ববর্তীদেরকে ধ্বংস করিনি?",
    "verse_17": "অতঃপর তাদের পশ্চাতে প্রেরণ করব পরবর্তীদেরকে।",
    "verse_18": "অপরাধীদের সাথে আমি এরূপই করে থাকি।",
    "verse_19": "সেদিন মিথ্যারোপকারীদের দুর্ভোগ হবে।",
    "verse_20": "আমি কি তোমাদেরকে তুচ্ছ পানি থেকে সৃষ্টি করিনি?",
    "verse_21": "অতঃপর আমি তা রেখেছি এক সংরক্ষিত আধারে,",
    "verse_22": "এক নির্দিষ্টকাল পর্যন্ত,",
    "verse_23": "অতঃপর আমি পরিমিত আকারে সৃষ্টি করেছি, আমি কত সক্ষম স্রষ্টা?",
    "verse_24": "সেদিন মিথ্যারোপকারীদের দুর্ভোগ হবে।",
    "verse_25": "আমি কি পৃথিবীকে সৃষ্টি করিনি ধারণকারিণীরূপে,",
    "verse_26": "জীবিত ও মৃতদেরকে?",
    "verse_27": "আমি তাতে স্থাপন করেছি মজবুত সুউচ্চ পর্বতমালা এবং পান করিয়েছি তোমাদেরকে তৃষ্ণা নিবারণকারী সুপেয় পানি।",
    "verse_28": "সেদিন মিথ্যারোপকারীদের দুর্ভোগ হবে।",
    "verse_29": "চল তোমরা তারই দিকে, যাকে তোমরা মিথ্যা বলতে।",
    "verse_30": "চল তোমরা তিন কুন্ডলীবিশিষ্ট ছায়ার দিকে,",
    "verse_31": "যে ছায়া সুনিবিড় নয় এবং অগ্নির উত্তাপ থেকে রক্ষা করে না।",
    "verse_32": "এটা অট্টালিকা সদৃশ বৃহৎ স্ফুলিংগ নিক্ষেপ করবে।",
    "verse_33": "যেন সে পীতবর্ণ উষ্ট্রশ্রেণী।",
    "verse_34": "সেদিন মিথ্যারোপকারীদের দুর্ভোগ হবে।",
    "verse_35": "এটা এমন দিন, যেদিন কেউ কথা বলবে না।",
    "verse_36": "এবং কাউকে তওবা করার অনুমতি দেয়া হবে না।",
    "verse_37": "সেদিন মিথ্যারোপকারীদের দুর্ভোগ হবে।",
    "verse_38": "এটা বিচার দিবস, আমি তোমাদেরকে এবং তোমাদের পূর্ববর্তীদেরকে একত্রিত করেছি।",
    "verse_39": "অতএব, তোমাদের কোন অপকৌশল থাকলে তা প্রয়োগ কর আমার কাছে।",
    "verse_40": "সেদিন মিথ্যারোপকারীদের দুর্ভোগ হবে।",
    "verse_41": "নিশ্চয় খোদাভীরুরা থাকবে ছায়ায় এবং প্রস্রবণসমূহে-",
    "verse_42": "এবং তাদের বাঞ্ছিত ফল-মূলের মধ্যে।",
    "verse_43": "বলা হবেঃ তোমরা যা করতে তার বিনিময়ে তৃপ্তির সাথে পানাহার কর।",
    "verse_44": "এভাবেই আমি সৎকর্মশীলদেরকে পুরস্কৃত করে থাকি।",
    "verse_45": "সেদিন মিথ্যারোপকারীদের দুর্ভোগ হবে।",
    "verse_46": "কাফেরগণ, তোমরা কিছুদিন খেয়ে নাও এবং ভোগ করে নাও। তোমরা তো অপরাধী।",
    "verse_47": "সেদিন মিথ্যারোপকারীদের দুর্ভোগ হবে।",
    "verse_48": "যখন তাদেরকে বলা হয়, নত হও, তখন তারা নত হয় না।",
    "verse_49": "সেদিন মিথ্যারোপকারীদের দুর্ভোগ হবে।",
    "verse_50": "এখন কোন কথায় তারা এরপর বিশ্বাস স্থাপন করবে?"
  }
}
