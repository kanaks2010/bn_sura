{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "শপথ গ্রহ-নক্ষত্র শোভিত আকাশের,",
    "verse_2": "এবং প্রতিশ্রুত দিবসের,",
    "verse_3": "এবং সেই দিবসের, যে উপস্থিত হয় ও যাতে উপস্থিত হয়",
    "verse_4": "অভিশপ্ত হয়েছে গর্ত ওয়ালারা অর্থাৎ,",
    "verse_5": "অনেক ইন্ধনের অগ্নিসংযোগকারীরা;",
    "verse_6": "যখন তারা তার কিনারায় বসেছিল।",
    "verse_7": "এবং তারা বিশ্বাসীদের সাথে যা করেছিল, তা নিরীক্ষণ করছিল।",
    "verse_8": "তারা তাদেরকে শাস্তি দিয়েছিল শুধু এ কারণে যে, তারা প্রশংসিত, পরাক্রান্ত আল্লাহর প্রতি বিশ্বাস স্থাপন করেছিল,",
    "verse_9": "যিনি নভোমন্ডল ও ভূমন্ডলের ক্ষমতার মালিক, আল্লাহর সামনে রয়েছে সবকিছু।",
    "verse_10": "যারা মুমিন পুরুষ ও নারীকে নিপীড়ন করেছে, অতঃপর তওবা করেনি, তাদের জন্যে আছে জাহান্নামের শাস্তি, আর আছে দহন যন্ত্রণা,",
    "verse_11": "যারা ঈমান আনে ও সৎকর্ম করে তাদের জন্যে আছে জান্নাত, যার তলদেশে প্রবাহিত হয় নির্ঝরিণীসমূহ। এটাই মহাসাফল্য।",
    "verse_12": "নিশ্চয় তোমার পালনকর্তার পাকড়াও অত্যন্ত কঠিন।",
    "verse_13": "তিনিই প্রথমবার অস্তিত্ব দান করেন এবং পুনরায় জীবিত করেন।",
    "verse_14": "তিনি ক্ষমাশীল, প্রেমময়;",
    "verse_15": "মহান আরশের অধিকারী।",
    "verse_16": "তিনি যা চান, তাই করেন।",
    "verse_17": "আপনার কাছে সৈন্যবাহিনীর ইতিবৃত্ত পৌছেছে কি?",
    "verse_18": "ফেরাউনের এবং সামুদের?",
    "verse_19": "বরং যারা কাফের, তারা মিথ্যারোপে রত আছে।",
    "verse_20": "আল্লাহ তাদেরকে চতুর্দিক থেকে পরিবেষ্টন করে রেখেছেন।",
    "verse_21": "বরং এটা মহান কোরআন,",
    "verse_22": "লওহে মাহফুযে লিপিবদ্ধ।"
  }
}
