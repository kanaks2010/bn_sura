{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "শপথ সেই ফেরেশতাগণের, যারা ডুব দিয়ে আত্মা উৎপাটন করে,",
    "verse_2": "শপথ তাদের, যারা আত্মার বাঁধন খুলে দেয় মৃদুভাবে;",
    "verse_3": "শপথ তাদের, যারা সন্তরণ করে দ্রুতগতিতে,",
    "verse_4": "শপথ তাদের, যারা দ্রুতগতিতে অগ্রসর হয় এবং",
    "verse_5": "শপথ তাদের, যারা সকল কর্মনির্বাহ করে, কেয়ামত অবশ্যই হবে।",
    "verse_6": "যেদিন প্রকম্পিত করবে প্রকম্পিতকারী,",
    "verse_7": "অতঃপর পশ্চাতে আসবে পশ্চাদগামী;",
    "verse_8": "সেদিন অনেক হৃদয় ভীত-বিহবল হবে।",
    "verse_9": "তাদের দৃষ্টি নত হবে।",
    "verse_10": "তারা বলেঃ আমরা কি উলটো পায়ে প্রত্যাবর্তিত হবই-",
    "verse_11": "গলিত অস্থি হয়ে যাওয়ার পরও?",
    "verse_12": "তবে তো এ প্রত্যাবর্তন সর্বনাশা হবে!",
    "verse_13": "অতএব, এটা তো কেবল এক মহা-নাদ,",
    "verse_14": "তখনই তারা ময়দানে আবির্ভূত হবে।",
    "verse_15": "মূসার বৃত্তান্ত আপনার কাছে পৌছেছে কি?",
    "verse_16": "যখন তার পালনকর্তা তাকে পবিত্র তুয়া উপ্যকায় আহবান করেছিলেন,",
    "verse_17": "ফেরাউনের কাছে যাও, নিশ্চয় সে সীমালংঘন করেছে।",
    "verse_18": "অতঃপর বলঃ তোমার পবিত্র হওয়ার আগ্রহ আছে কি?",
    "verse_19": "আমি তোমাকে তোমার পালনকর্তার দিকে পথ দেখাব, যাতে তুমি তাকে ভয় কর।",
    "verse_20": "অতঃপর সে তাকে মহা-নিদর্শন দেখাল।",
    "verse_21": "কিন্তু সে মিথ্যারোপ করল এবং অমান্য করল।",
    "verse_22": "অতঃপর সে প্রতিকার চেষ্টায় প্রস্থান করল।",
    "verse_23": "সে সকলকে সমবেত করল এবং সজোরে আহবান করল,",
    "verse_24": "এবং বললঃ আমিই তোমাদের সেরা পালনকর্তা।",
    "verse_25": "অতঃপর আল্লাহ তাকে পরকালের ও ইহকালের শাস্তি দিলেন।",
    "verse_26": "যে ভয় করে তার জন্যে অবশ্যই এতে শিক্ষা রয়েছে।",
    "verse_27": "তোমাদের সৃষ্টি অধিক কঠিন না আকাশের, যা তিনি নির্মাণ করেছেন?",
    "verse_28": "তিনি একে উচ্চ করেছেন ও সুবিন্যস্ত করেছেন।",
    "verse_29": "তিনি এর রাত্রিকে করেছেন অন্ধকারাচ্ছন্ন এবং এর সূর্যোলোক প্রকাশ করেছেন।",
    "verse_30": "পৃথিবীকে এর পরে বিস্তৃত করেছেন।",
    "verse_31": "তিনি এর মধ্য থেকে এর পানি ও ঘাম নির্গত করেছেন,",
    "verse_32": "পর্বতকে তিনি দৃঢ়ভাবে প্রতিষ্ঠিত করেছেন,",
    "verse_33": "তোমাদের ও তোমাদের চতুস্পদ জন্তুদের উপকারার্থে।",
    "verse_34": "অতঃপর যখন মহাসংকট এসে যাবে।",
    "verse_35": "অর্থাৎ যেদিন মানুষ তার কৃতকর্ম স্মরণ করবে",
    "verse_36": "এবং দর্শকদের জন্যে জাহান্নাম প্রকাশ করা হবে,",
    "verse_37": "তখন যে ব্যক্তি সীমালংঘন করেছে;",
    "verse_38": "এবং পার্থিব জীবনকে অগ্রাধিকার দিয়েছে,",
    "verse_39": "তার ঠিকানা হবে জাহান্নাম।",
    "verse_40": "পক্ষান্তরে যে ব্যক্তি তার পালনকর্তার সামনে দন্ডায়মান হওয়াকে ভয় করেছে এবং খেয়াল-খুশী থেকে নিজেকে নিবৃত্ত রেখেছে,",
    "verse_41": "তার ঠিকানা হবে জান্নাত।",
    "verse_42": "তারা আপনাকে জিজ্ঞাসা করে, কেয়ামত কখন হবে?",
    "verse_43": "এর বর্ণনার সাথে আপনার কি সম্পর্ক ?",
    "verse_44": "এর চরম জ্ঞান আপনার পালনকর্তার কাছে।",
    "verse_45": "যে একে ভয় করে, আপনি তো কেবল তাকেই সতর্ক করবেন।",
    "verse_46": "যেদিন তারা একে দেখবে, সেদিন মনে হবে যেন তারা দুনিয়াতে মাত্র এক সন্ধ্যা অথবা এক সকাল অবস্থান করেছে।"
  }
}
