{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "যখন কিয়ামতের ঘটনা ঘটবে,",
    "verse_2": "যার বাস্তবতায় কোন সংশয় নেই।",
    "verse_3": "এটা নীচু করে দেবে, সমুন্নত করে দেবে।",
    "verse_4": "যখন প্রবলভাবে প্রকম্পিত হবে পৃথিবী।",
    "verse_5": "এবং পর্বতমালা ভেঙ্গে চুরমার হয়ে যাবে।",
    "verse_6": "অতঃপর তা হয়ে যাবে উৎক্ষিপ্ত ধূলিকণা।",
    "verse_7": "এবং তোমরা তিনভাবে বিভক্ত হয়ে পড়বে।",
    "verse_8": "যারা ডান দিকে, কত ভাগ্যবান তারা।",
    "verse_9": "এবং যারা বামদিকে, কত হতভাগা তারা।",
    "verse_10": "অগ্রবর্তীগণ তো অগ্রবর্তীই।",
    "verse_11": "তারাই নৈকট্যশীল,",
    "verse_12": "অবদানের উদ্যানসমূহে,",
    "verse_13": "তারা একদল পূর্ববর্তীদের মধ্য থেকে।",
    "verse_14": "এবং অল্পসংখ্যক পরবর্তীদের মধ্যে থেকে।",
    "verse_15": "স্বর্ণ খচিত সিংহাসন।",
    "verse_16": "তারা তাতে হেলান দিয়ে বসবে পরস্পর মুখোমুখি হয়ে।",
    "verse_17": "তাদের কাছে ঘোরাফেরা করবে চির কিশোরেরা।",
    "verse_18": "পানপাত্র কুঁজা ও খাঁটি সূরাপূর্ণ পেয়ালা হাতে নিয়ে,",
    "verse_19": "যা পান করলে তাদের শিরঃপীড়া হবে না এবং বিকারগ্রস্ত ও হবে না।",
    "verse_20": "আর তাদের পছন্দমত ফল-মুল নিয়ে,",
    "verse_21": "এবং রুচিমত পাখীর মাংস নিয়ে।",
    "verse_22": "তথায় থাকবে আনতনয়না হুরগণ,",
    "verse_23": "আবরণে রক্ষিত মোতির ন্যায়,",
    "verse_24": "তারা যা কিছু করত, তার পুরস্কারস্বরূপ।",
    "verse_25": "তারা তথায় অবান্তর ও কোন খারাপ কথা শুনবে না।",
    "verse_26": "কিন্তু শুনবে সালাম আর সালাম।",
    "verse_27": "যারা ডান দিকে থাকবে, তারা কত ভাগ্যবান।",
    "verse_28": "তারা থাকবে কাঁটাবিহীন বদরিকা বৃক্ষে।",
    "verse_29": "এবং কাঁদি কাঁদি কলায়,",
    "verse_30": "এবং দীর্ঘ ছায়ায়।",
    "verse_31": "এবং প্রবাহিত পানিতে,",
    "verse_32": "ও প্রচুর ফল-মূলে,",
    "verse_33": "যা শেষ হবার নয় এবং নিষিদ্ধ ও নয়,",
    "verse_34": "আর থাকবে সমুন্নত শয্যায়।",
    "verse_35": "আমি জান্নাতী রমণীগণকে বিশেষরূপে সৃষ্টি করেছি।",
    "verse_36": "অতঃপর তাদেরকে করেছি চিরকুমারী।",
    "verse_37": "কামিনী, সমবয়স্কা।",
    "verse_38": "ডান দিকের লোকদের জন্যে।",
    "verse_39": "তাদের একদল হবে পূর্ববর্তীদের মধ্য থেকে।",
    "verse_40": "এবং একদল পরবর্তীদের মধ্য থেকে।",
    "verse_41": "বামপার্শ্বস্থ লোক, কত না হতভাগা তারা।",
    "verse_42": "তারা থাকবে প্রখর বাষ্পে এবং উত্তপ্ত পানিতে,",
    "verse_43": "এবং ধুম্রকুঞ্জের ছায়ায়।",
    "verse_44": "যা শীতল নয় এবং আরামদায়কও নয়।",
    "verse_45": "তারা ইতিপূর্বে স্বাচ্ছন্দ্যশীল ছিল।",
    "verse_46": "তারা সদাসর্বদা ঘোরতর পাপকর্মে ডুবে থাকত।",
    "verse_47": "তারা বলতঃ আমরা যখন মরে অস্থি ও মৃত্তিকায় পরিণত হয়ে যাব, তখনও কি পুনরুত্থিত হব?",
    "verse_48": "এবং আমাদের পূর্বপুরুষগণও!",
    "verse_49": "বলুনঃ পূর্ববর্তী ও পরবর্তীগণ,",
    "verse_50": "সবাই একত্রিত হবে এক নির্দিষ্ট দিনের নির্দিষ্ট সময়ে।",
    "verse_51": "অতঃপর হে পথভ্রষ্ট, মিথ্যারোপকারীগণ।",
    "verse_52": "তোমরা অবশ্যই ভক্ষণ করবে যাক্কুম বৃক্ষ থেকে,",
    "verse_53": "অতঃপর তা দ্বারা উদর পূর্ণ করবে,",
    "verse_54": "অতঃপর তার উপর পান করবে উত্তপ্ত পানি।",
    "verse_55": "পান করবে পিপাসিত উটের ন্যায়।",
    "verse_56": "কেয়ামতের দিন এটাই হবে তাদের আপ্যায়ন।",
    "verse_57": "আমি সৃষ্টি করেছি তোমাদেরকে। অতঃপর কেন তোমরা তা সত্য বলে বিশ্বাস কর না।",
    "verse_58": "তোমরা কি ভেবে দেখেছ, তোমাদের বীর্যপাত সম্পর্কে।",
    "verse_59": "তোমরা তাকে সৃষ্টি কর, না আমি সৃষ্টি করি?",
    "verse_60": "আমি তোমাদের মৃত্যুকাল নির্ধারিত করেছি এবং আমি অক্ষম নই।",
    "verse_61": "এ ব্যাপারে যে, তোমাদের পরিবর্তে তোমাদের মত লোককে নিয়ে আসি এবং তোমাদেরকে এমন করে দেই, যা তোমরা জান না।",
    "verse_62": "তোমরা অবগত হয়েছ প্রথম সৃষ্টি সম্পর্কে, তবে তোমরা অনুধাবন কর না কেন?",
    "verse_63": "তোমরা যে বীজ বপন কর, সে সম্পর্কে ভেবে দেখেছ কি?",
    "verse_64": "তোমরা তাকে উৎপন্ন কর, না আমি উৎপন্নকারী ?",
    "verse_65": "আমি ইচ্ছা করলে তাকে খড়কুটা করে দিতে পারি, অতঃপর হয়ে যাবে তোমরা বিস্ময়াবিষ্ট।",
    "verse_66": "বলবেঃ আমরা তো ঋণের চাপে পড়ে গেলাম;",
    "verse_67": "বরং আমরা হূত সর্বস্ব হয়ে পড়লাম।",
    "verse_68": "তোমরা যে পানি পান কর, সে সম্পর্কে ভেবে দেখেছ কি?",
    "verse_69": "তোমরা তা মেঘ থেকে নামিয়ে আন, না আমি বর্ষন করি?",
    "verse_70": "আমি ইচ্ছা করলে তাকে লোনা করে দিতে পারি, অতঃপর তোমরা কেন কৃতজ্ঞতা প্রকাশ কর না?",
    "verse_71": "তোমরা যে অগ্নি প্রজ্জ্বলিত কর, সে সম্পর্কে ভেবে দেখেছ কি?",
    "verse_72": "তোমরা কি এর বৃক্ষ সৃষ্টি করেছ, না আমি সৃষ্টি করেছি ?",
    "verse_73": "আমি সেই বৃক্ষকে করেছি স্মরণিকা এবং মরুবাসীদের জন্য সামগ্রী।",
    "verse_74": "অতএব, আপনি আপনার মহান পালনকর্তার নামে পবিত্রতা ঘোষণা করুন।",
    "verse_75": "অতএব, আমি তারকারাজির অস্তাচলের শপথ করছি,",
    "verse_76": "নিশ্চয় এটা এক মহা শপথ-যদি তোমরা জানতে।",
    "verse_77": "নিশ্চয় এটা সম্মানিত কোরআন,",
    "verse_78": "যা আছে এক গোপন কিতাবে,",
    "verse_79": "যারা পাক-পবিত্র, তারা ব্যতীত অন্য কেউ একে স্পর্শ করবে না।",
    "verse_80": "এটা বিশ্ব-পালনকর্তার পক্ষ থেকে অবতীর্ণ।",
    "verse_81": "তবুও কি তোমরা এই বাণীর প্রতি শৈথিল্য পদর্শন করবে?",
    "verse_82": "এবং একে মিথ্যা বলাকেই তোমরা তোমাদের ভূমিকায় পরিণত করবে?",
    "verse_83": "অতঃপর যখন কারও প্রাণ কন্ঠাগত হয়।",
    "verse_84": "এবং তোমরা তাকিয়ে থাক,",
    "verse_85": "তখন আমি তোমাদের অপেক্ষা তার অধিক নিকটে থাকি; কিন্তু তোমরা দেখ না।",
    "verse_86": "যদি তোমাদের হিসাব-কিতাব না হওয়াই ঠিক হয়,",
    "verse_87": "তবে তোমরা এই আত্মাকে ফিরাও না কেন, যদি তোমরা সত্যবাদী হও ?",
    "verse_88": "যদি সে নৈকট্যশীলদের একজন হয়;",
    "verse_89": "তবে তার জন্যে আছে সুখ, উত্তম রিযিক এবং নেয়ামতে ভরা উদ্যান।",
    "verse_90": "আর যদি সে ডান পার্শ্বস্থদের একজন হয়,",
    "verse_91": "তবে তাকে বলা হবেঃ তোমার জন্যে ডানপার্শ্বসস্থদের পক্ষ থেকে সালাম।",
    "verse_92": "আর যদি সে পথভ্রষ্ট মিথ্যারোপকারীদের একজন হয়,",
    "verse_93": "তবে তার আপ্যায়ন হবে উত্তপ্ত পানি দ্বারা।",
    "verse_94": "এবং সে নিক্ষিপ্ত হবে অগ্নিতে।",
    "verse_95": "এটা ধ্রুব সত্য।",
    "verse_96": "অতএব, আপনি আপনার মহান পালনকর্তার নামে পবিত্রতা ঘোষণা করুন।"
  }
}
