{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "যারা মাপে কম করে, তাদের জন্যে দুর্ভোগ,",
    "verse_2": "যারা লোকের কাছ থেকে যখন মেপে নেয়, তখন পূর্ণ মাত্রায় নেয়",
    "verse_3": "এবং যখন লোকদেরকে মেপে দেয় কিংবা ওজন করে দেয়, তখন কম করে দেয়।",
    "verse_4": "তারা কি চিন্তা করে না যে, তারা পুনরুত্থিত হবে।",
    "verse_5": "সেই মহাদিবসে,",
    "verse_6": "যেদিন মানুষ দাঁড়াবে বিশ্ব পালনকর্তার সামনে।",
    "verse_7": "এটা কিছুতেই উচিত নয়, নিশ্চয় পাপাচারীদের আমলনামা সিজ্জীনে আছে।",
    "verse_8": "আপনি জানেন, সিজ্জীন কি?",
    "verse_9": "এটা লিপিবদ্ধ খাতা।",
    "verse_10": "সেদিন দুর্ভোগ মিথ্যারোপকারীদের,",
    "verse_11": "যারা প্রতিফল দিবসকে মিথ্যারোপ করে।",
    "verse_12": "প্রত্যেক সীমালংঘনকারী পাপিষ্ঠই কেবল একে মিথ্যারোপ করে।",
    "verse_13": "তার কাছে আমার আয়াতসমূহ পাঠ করা হলে সে বলে, পুরাকালের উপকথা।",
    "verse_14": "কখনও না, বরং তারা যা করে, তাই তাদের হৃদয় মরিচা ধরিয়ে দিয়েছে।",
    "verse_15": "কখনও না, তারা সেদিন তাদের পালনকর্তার থেকে পর্দার অন্তরালে থাকবে।",
    "verse_16": "অতঃপর তারা জাহান্নামে প্রবেশ করবে।",
    "verse_17": "এরপর বলা হবে, একেই তো তোমরা মিথ্যারোপ করতে।",
    "verse_18": "কখনও না, নিশ্চয় সৎলোকদের আমলনামা আছে ইল্লিয়্যীনে।",
    "verse_19": "আপনি জানেন ইল্লিয়্যীন কি?",
    "verse_20": "এটা লিপিবদ্ধ খাতা।",
    "verse_21": "আল্লাহর নৈকট্যপ্রাপ্ত ফেরেশতাগণ একে প্রত্যক্ষ করে।",
    "verse_22": "নিশ্চয় সৎলোকগণ থাকবে পরম আরামে,",
    "verse_23": "সিংহাসনে বসে অবলোকন করবে।",
    "verse_24": "আপনি তাদের মুখমন্ডলে স্বাচ্ছন্দ্যের সজীবতা দেখতে পাবেন।",
    "verse_25": "তাদেরকে মোহর করা বিশুদ্ধ পানীয় পান করানো হবে।",
    "verse_26": "তার মোহর হবে কস্তুরী। এ বিষয়ে প্রতিযোগীদের প্রতিযোগিতা করা উচিত।",
    "verse_27": "তার মিশ্রণ হবে তসনীমের পানি।",
    "verse_28": "এটা একটা ঝরণা, যার পানি পান করবে নৈকট্যশীলগণ।",
    "verse_29": "যারা অপরাধী, তারা বিশ্বাসীদেরকে উপহাস করত।",
    "verse_30": "এবং তারা যখন তাদের কাছ দিয়ে গমন করত তখন পরস্পরে চোখ টিপে ইশারা করত।",
    "verse_31": "তারা যখন তাদের পরিবার-পরিজনের কাছে ফিরত, তখনও হাসাহাসি করে ফিরত।",
    "verse_32": "আর যখন তারা বিশ্বাসীদেরকে দেখত, তখন বলত, নিশ্চয় এরা বিভ্রান্ত।",
    "verse_33": "অথচ তারা বিশ্বাসীদের তত্ত্বাবধায়করূপে প্রেরিত হয়নি।",
    "verse_34": "আজ যারা বিশ্বাসী, তারা কাফেরদেরকে উপহাস করছে।",
    "verse_35": "সিংহাসনে বসে, তাদেরকে অবলোকন করছে,",
    "verse_36": "কাফেররা যা করত, তার প্রতিফল পেয়েছে তো?"
  }
}
