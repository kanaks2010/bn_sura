{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "শপথ রাত্রির, যখন সে আচ্ছন্ন করে,",
    "verse_2": "শপথ দিনের, যখন সে আলোকিত হয়",
    "verse_3": "এবং তাঁর, যিনি নর ও নারী সৃষ্টি করেছেন,",
    "verse_4": "নিশ্চয় তোমাদের কর্ম প্রচেষ্টা বিভিন্ন ধরনের।",
    "verse_5": "অতএব, যে দান করে এবং খোদাভীরু হয়,",
    "verse_6": "এবং উত্তম বিষয়কে সত্য মনে করে,",
    "verse_7": "আমি তাকে সুখের বিষয়ের জন্যে সহজ পথ দান করব।",
    "verse_8": "আর যে কৃপণতা করে ও বেপরওয়া হয়",
    "verse_9": "এবং উত্তম বিষয়কে মিথ্যা মনে করে,",
    "verse_10": "আমি তাকে কষ্টের বিষয়ের জন্যে সহজ পথ দান করব।",
    "verse_11": "যখন সে অধঃপতিত হবে, তখন তার সম্পদ তার কোনই কাজে আসবে না।",
    "verse_12": "আমার দায়িত্ব পথ প্রদর্শন করা।",
    "verse_13": "আর আমি মালিক ইহকালের ও পরকালের।",
    "verse_14": "অতএব, আমি তোমাদেরকে প্রজ্বলিত অগ্নি সম্পর্কে সতর্ক করে দিয়েছি।",
    "verse_15": "এতে নিতান্ত হতভাগ্য ব্যক্তিই প্রবেশ করবে,",
    "verse_16": "যে মিথ্যারোপ করে ও মুখ ফিরিয়ে নেয়।",
    "verse_17": "এ থেকে দূরে রাখা হবে খোদাভীরু ব্যক্তিকে,",
    "verse_18": "যে আত্নশুদ্ধির জন্যে তার ধন-সম্পদ দান করে।",
    "verse_19": "এবং তার উপর কারও কোন প্রতিদানযোগ্য অনুগ্রহ থাকে না।",
    "verse_20": "তার মহান পালনকর্তার সন্তুষ্টি অন্বেষণ ব্যতীত।",
    "verse_21": "সে সত্বরই সন্তুষ্টি লাভ করবে।"
  }
}
