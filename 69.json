{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "সুনিশ্চিত বিষয়।",
    "verse_2": "সুনিশ্চিত বিষয় কি?",
    "verse_3": "আপনি কি কিছু জানেন, সেই সুনিশ্চিত বিষয় কি?",
    "verse_4": "আদ ও সামুদ গোত্র মহাপ্রলয়কে মিথ্যা বলেছিল।",
    "verse_5": "অতঃপর সমুদ গোত্রকে ধ্বংস করা হয়েছিল এক প্রলয়ংকর বিপর্যয় দ্বারা।",
    "verse_6": "এবং আদ গোত্রকে ধ্বংস করা হয়েছিল এক প্রচন্ড ঝঞ্জাবায়ূ,",
    "verse_7": "যা তিনি প্রবাহিত করেছিলেন তাদের উপর সাত রাত্রি ও আট দিবস পর্যন্ত অবিরাম। আপনি তাদেরকে দেখতেন যে, তারা অসার খর্জুর কান্ডের ন্যায় ভূপাতিত হয়ে রয়েছে।",
    "verse_8": "আপনি তাদের কোন অস্তিত্ব দেখতে পান কি?",
    "verse_9": "ফেরাউন, তাঁর পূর্ববর্তীরা এবং উল্টে যাওয়া বস্তিবাসীরা গুরুতর পাপ করেছিল।",
    "verse_10": "তারা তাদের পালনকর্তার রসূলকে অমান্য করেছিল। ফলে তিনি তাদেরকে কঠোরহস্তে পাকড়াও করলেন।",
    "verse_11": "যখন জলোচ্ছ্বাস হয়েছিল, তখন আমি তোমাদেরকে চলন্ত নৌযানে আরোহণ করিয়েছিলাম।",
    "verse_12": "যাতে এ ঘটনা তোমাদের জন্যে স্মৃতির বিষয় এবং কান এটাকে উপদেশ গ্রহণের উপযোগী রূপে গ্রহণ করে।",
    "verse_13": "যখন শিংগায় ফুৎকার দেয়া হবে-একটি মাত্র ফুৎকার",
    "verse_14": "এবং পৃথিবী ও পর্বতমালা উত্তোলিত হবে ও চুর্ণ-বিচুর্ণ করে দেয়া হবে,",
    "verse_15": "সেদিন কেয়ামত সংঘটিত হবে।",
    "verse_16": "সেদিন আকাশ বিদীর্ণ হবে ও বিক্ষিপ্ত হবে।",
    "verse_17": "এবং ফেরেশতাগণ আকাশের প্রান্তদেশে থাকবে ও আট জন ফেরেশতা আপনার পালনকর্তার আরশকে তাদের উর্ধ্বে বহন করবে।",
    "verse_18": "সেদিন তোমাদেরকে উপস্থিত করা হবে। তোমাদের কোন কিছু গোপন থাকবে না।",
    "verse_19": "অতঃপর যার আমলনামা ডান হাতে দেয়া হবে, সে বলবেঃ নাও, তোমরাও আমলনামা পড়ে দেখ।",
    "verse_20": "আমি জানতাম যে, আমাকে হিসাবের সম্মুখীন হতে হবে।",
    "verse_21": "অতঃপর সে সুখী জীবন-যাপন করবে,",
    "verse_22": "সুউচ্চ জান্নাতে।",
    "verse_23": "তার ফলসমূহ অবনমিত থাকবে।",
    "verse_24": "বিগত দিনে তোমরা যা প্রেরণ করেছিলে, তার প্রতিদানে তোমরা খাও এবং পান কর তৃপ্তি সহকারে।",
    "verse_25": "যার আমলনামা তার বাম হাতে দেয়া হবে, সে বলবেঃ হায় আমায় যদি আমার আমল নামা না দেয়া হতো।",
    "verse_26": "আমি যদি না জানতাম আমার হিসাব!",
    "verse_27": "হায়, আমার মৃত্যুই যদি শেষ হত।",
    "verse_28": "আমার ধন-সম্পদ আমার কোন উপকারে আসল না।",
    "verse_29": "আমার ক্ষমতাও বরবাদ হয়ে গেল।",
    "verse_30": "ফেরেশতাদেরকে বলা হবেঃ ধর একে গলায় বেড়ি পড়িয়ে দাও,",
    "verse_31": "অতঃপর নিক্ষেপ কর জাহান্নামে।",
    "verse_32": "অতঃপর তাকে শৃঙ্খলিত কর সত্তর গজ দীর্ঘ এক শিকলে।",
    "verse_33": "নিশ্চয় সে মহান আল্লাহতে বিশ্বাসী ছিল না।",
    "verse_34": "এবং মিসকীনকে আহার্য দিতে উৎসাহিত করত না।",
    "verse_35": "অতএব, আজকের দিন এখানে তার কোন সুহূদ নাই।",
    "verse_36": "এবং কোন খাদ্য নাই, ক্ষত-নিঃসৃত পুঁজ ব্যতীত।,",
    "verse_37": "গোনাহগার ব্যতীত কেউ এটা খাবে না।",
    "verse_38": "তোমরা যা দেখ, আমি তার শপথ করছি।",
    "verse_39": "এবং যা তোমরা দেখ না, তার-",
    "verse_40": "নিশ্চয়ই এই কোরআন একজন সম্মানিত রসূলের আনীত।",
    "verse_41": "এবং এটা কোন কবির কালাম নয়; তোমরা কমই বিশ্বাস কর।",
    "verse_42": "এবং এটা কোন অতীন্দ্রিয়বাদীর কথা নয়; তোমরা কমই অনুধাবন কর।",
    "verse_43": "এটা বিশ্বপালনকর্তার কাছ থেকে অবতীর্ণ।",
    "verse_44": "সে যদি আমার নামে কোন কথা রচনা করত,",
    "verse_45": "তবে আমি তার দক্ষিণ হস্ত ধরে ফেলতাম,",
    "verse_46": "অতঃপর কেটে দিতাম তার গ্রীবা।",
    "verse_47": "তোমাদের কেউ তাকে রক্ষা করতে পারতে না।",
    "verse_48": "এটা খোদাভীরুদের জন্যে অবশ্যই একটি উপদেশ।",
    "verse_49": "আমি জানি যে, তোমাদের মধ্যে কেউ কেউ মিথ্যারোপ করবে।",
    "verse_50": "নিশ্চয় এটা কাফেরদের জন্যে অনুতাপের কারণ।",
    "verse_51": "নিশ্চয় এটা নিশ্চিত সত্য।,",
    "verse_52": "অতএব, আপনি আপনার মহান পালনকর্তার নামের পবিত্রতা বর্ননা করুন।"
  }
}
