{"verse_bn":{
      "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
      "verse_1":"ত্বা, সীন, মীম।",
      "verse_2":"এগুলো সুস্পষ্ট কিতাবের আয়াত।",
      "verse_3":"তারা বিশ্বাস করে না বলে আপনি হয়তো মর্মব্যথায় আত্নঘাতী হবেন।",
      "verse_4":"আমি যদি ইচ্ছা করি, তবে আকাশ থেকে তাদের কাছে কোন নিদর্শন নাযিল করতে পারি। অতঃপর তারা এর সামনে নত হয়ে যাবে।",
      "verse_5":"যখনই তাদের কাছে রহমান এর কোন নতুন উপদেশ আসে, তখনই তারা তা থেকে মুখ ফিরিয়ে নেয়।",
      "verse_6":"অতএব তারা তো মিথ্যারোপ করেছেই; সুতরাং যে বিষয় নিয়ে তারা ঠাট্টা-বিদ্রুপ করত, তার যথার্থ স্বরূপ শীঘ্রই তাদের কাছে পৌছবে।",
      "verse_7":"তারা কি ভুপৃষ্ঠের প্রতি দৃষ্টিপাত করে না? আমি তাতে সর্বপ্রকার বিশেষ-বস্তু কত উদগত করেছি।",
      "verse_8":"নিশ্চয় এতে নিদর্শন আছে, কিন্তু তাদের অধিকাংশই বিশ্বাসী নয়।",
      "verse_9":"আপনার পালনকর্তা তো পরাক্রমশালী পরম দয়ালু।",
      "verse_10":"যখন আপনার পালনকর্তা মূসাকে ডেকে বললেনঃ তুমি পাপিষ্ঠ সম্প্রদায়ের নিকট যাও;",
      "verse_11":"ফেরাউনের সম্প্রদায়ের নিকট; তারা কি ভয় করে না?",
      "verse_12":"সে বলল, হে আমার পালনকর্তা, আমার আশংকা হচ্ছে যে, তারা আমাকে মিথ্যাবাদী বলে দেবে।",
      "verse_13":"এবং আমার মন হতবল হয়ে পড়ে এবং আমার জিহবা অচল হয়ে যায়। সুতরাং হারুনের কাছে বার্তা প্রেরণ করুন।",
      "verse_14":"আমার বিরুদ্ধে তাদের অভিযোগ আছে। অতএব আমি আশংকা করি যে, তারা আমাকে হত্যা করবে।",
      "verse_15":"আল্লাহ বলেন, কখনই নয় তোমরা উভয়ে যাও আমার নিদর্শনাবলী নিয়ে। আমি তোমাদের সাথে থেকে শোনব।",
      "verse_16":"অতএব তোমরা ফেরআউনের কাছে যাও এবং বল, আমরা বিশ্বজগতের পালনকর্তার রসূল।",
      "verse_17":"যাতে তুমি বনী-ইসরাঈলকে আমাদের সাথে যেতে দাও।",
      "verse_18":"ফেরাউন বলল, আমরা কি তোমাকে শিশু অবস্থায় আমাদের মধ্যে লালন-পালন করিনি? এবং তুমি আমাদের মধ্যে জীবনের বহু বছর কাটিয়েছ।",
      "verse_19":"তুমি সেই-তোমরা অপরাধ যা করবার করেছ। তুমি হলে কৃতঘ্ন।",
      "verse_20":"মূসা বলল, আমি সে অপরাধ তখন করেছি, যখন আমি ভ্রান্ত ছিলাম।",
      "verse_21":"অতঃপর আমি ভীত হয়ে তোমাদের কাছ থেকে পলায়ন করলাম। এরপর আমার পালনকর্তা আমাকে প্রজ্ঞা দান করেছেন এবং আমাকে পয়গম্বর করেছেন।",
      "verse_22":"আমার প্রতি তোমার যে অনুগ্রহের কথা বলছ, তা এই যে, তুমি বনী-ইসলাঈলকে গোলাম বানিয়ে রেখেছ।",
      "verse_23":"ফেরাউন বলল, বিশ্বজগতের পালনকর্তা আবার কি?",
      "verse_24":"মূসা বলল, তিনি নভোমন্ডল, ভূমন্ডল ও এতদুভয়ের মধ্যবর্তী সবকিছুর পালনকর্তা যদি তোমরা বিশ্বাসী হও।",
      "verse_25":"ফেরাউন তার পরিষদবর্গকে বলল, তোমরা কি শুনছ না?",
      "verse_26":"মূসা বলল, তিনি তোমাদের পালনকর্তা এবং তোমাদের পূর্ববর্তীদেরও পালনকর্তা।",
      "verse_27":"ফেরাউন বলল, তোমাদের প্রতি প্রেরিত তোমাদের রসূলটি নিশ্চয়ই বদ্ধ পাগল।",
      "verse_28":"মূসা বলল, তিনি পূর্ব, পশ্চিম ও এতদুভয়ের মধ্যবর্তী সব কিছুর পালনকর্তা, যদি তোমরা বোঝ।",
      "verse_29":"ফেরাউন বলল, তুমি যদি আমার পরিবর্তে অন্যকে উপাস্যরূপে গ্রহণ কর তবে আমি অবশ্যই তোমাকে কারাগারে নিক্ষেপ করব।",
      "verse_30":"মূসা বলল, আমি তোমার কাছে কোন স্পষ্ট বিষয় নিয়ে আগমন করলেও কি?",
      "verse_31":"ফেরাউন বলল, তুমি সত্যবাদী হলে তা উপস্থিত কর।",
      "verse_32":"অতঃপর তিনি লাঠি নিক্ষেপ করলে মুহূর্তের মধ্যে তা সুস্পষ্ট অজগর হয়ে গেল।",
      "verse_33":"আর তিনি তার হাত বের করলেন, তৎক্ষণাৎ তা দর্শকদের কাছে সুশুভ্র প্রতিভাত হলো।",
      "verse_34":"ফেরাউন তার পরিষদবর্গকে বলল, নিশ্চয় এ একজন সুদক্ষ জাদুকর।",
      "verse_35":"সে তার জাদু বলে তোমাদেরকে তোমাদের দেশ থেকে বহিস্কার করতে চায়। অতএব তোমাদের মত কি?",
      "verse_36":"তারা বলল, তাকে ও তার ভাইকে কিছু অবকাশ দিন এবং শহরে শহরে ঘোষক প্রেরণ করুন।",
      "verse_37":"তারা যেন আপনার কাছে প্রত্যেকটি দক্ষ জাদুকর কে উপস্থিত করে।",
      "verse_38":"অতঃপর এক নির্দিষ্ট দিনে জাদুকরদেরকে একত্রিত করা হল।",
      "verse_39":"এবং জনগণের মধ্যে ঘোষণা করা হল, তোমরাও সমবেত হও।",
      "verse_40":"যাতে আমরা জাদুকরদের অনুসরণ করতে পারি-যদি তারাই বিজয়ী হয়।",
      "verse_41":"যখন যাদুকররা আগমণ করল, তখন ফেরআউনকে বলল, যদি আমরা বিজয়ী হই, তবে আমরা পুরস্কার পাব তো?",
      "verse_42":"ফেরাউন বলল, হঁ্যা এবং তখন তোমরা আমার নৈকট্যশীলদের অন্তর্ভুক্ত হবে।",
      "verse_43":"মূসা (আঃ) তাদেরকে বললেন, নিক্ষেপ কর তোমরা যা নিক্ষেপ করবে।",
      "verse_44":"অতঃপর তারা তাদের রশি ও লাঠি নিক্ষেপ করল এবং বলল, ফেরাউনের ইযযতের কসম, আমরাই বিজয়ী হব।",
      "verse_45":"অতঃপর মূসা তাঁর লাঠি নিক্ষেপ করল, হঠাৎ তা তাদের অলীক কীর্তিগুলোকে গ্রাস করতে লাগল।",
      "verse_46":"তখন জাদুকররা সেজদায় নত হয়ে গেল।",
      "verse_47":"তারা বলল, আমরা রাব্বুল আলামীনের প্রতি বিশ্বাস স্থাপন করলাম।",
      "verse_48":"যিনি মূসা ও হারুনের রব।",
      "verse_49":"ফেরাউন বলল, আমার অনুমতি দানের পূর্বেই তোমরা কি তাকে মেনে নিলে? নিশ্চয় সে তোমাদের প্রধান, যে তোমাদেরকে জাদু শিক্ষা দিয়েছে। শীঘ্রই তোমরা পরিণাম জানতে পারবে। আমি অবশ্যই তোমাদের হাত ও পা বিপরীত দিক থেকে কর্তন করব। এবং তোমাদের সবাইকে শূলে চড়াব।",
      "verse_50":"তারা বলল, কোন ক্ষতি নেই। আমরা আমাদের পালনকর্তার কাছে প্রত্যাবর্তন করব।",
      "verse_51":"আমরা আশা করি, আমাদের পালনকর্তা আমাদের ক্রটি-বিচ্যুতি মার্জনা করবেন। কারণ, আমরা বিশ্বাস স্থাপনকারীদের মধ্যে অগ্রণী।",
      "verse_52":"আমি মূসাকে আদেশ করলাম যে, আমার বান্দাদেরকে নিয়ে রাত্রিযোগে বের হয়ে যাও, নিশ্চয় তোমাদের পশ্চাদ্ধাবন করা হবে।",
      "verse_53":"অতঃপর ফেরাউন শহরে শহরে সংগ্রাহকদেরকে প্রেরণ করল,",
      "verse_54":"নিশ্চয় এরা (বনী-ইসরাঈলরা) ক্ষুদ্র একটি দল।",
      "verse_55":"এবং তারা আমাদের ক্রোধের উদ্রেক করেছে।",
      "verse_56":"এবং আমরা সবাই সদা শংকিত।",
      "verse_57":"অতঃপর আমি ফেরআউনের দলকে তাদের বাগ-বাগিচা ও ঝর্ণাসমূহ থেকে বহিষ্কার করলাম।",
      "verse_58":"এবং ধন-ভান্ডার ও মনোরম স্থানসমূহ থেকে।",
      "verse_59":"এরূপই হয়েছিল এবং বনী-ইসলাঈলকে করে দিলাম এসবের মালিক।",
      "verse_60":"অতঃপর সুর্যোদয়ের সময় তারা তাদের পশ্চাদ্ধাবন করল।",
      "verse_61":"যখন উভয় দল পরস্পরকে দেখল, তখন মূসার সঙ্গীরা বলল, আমরা যে ধরা পড়ে গেলাম।",
      "verse_62":"মূসা বলল, কখনই নয়, আমার সাথে আছেন আমার পালনকর্তা। তিনি আমাকে পথ বলে দেবেন।",
      "verse_63":"অতঃপর আমি মূসাকে আদেশ করলাম, তোমার লাঠি দ্বারা সমূদ্রকে আঘাত কর। ফলে, তা বিদীর্ণ হয়ে গেল এবং প্রত্যেক ভাগ বিশাল পর্বতসদৃশ হয়ে গেল।",
      "verse_64":"আমি সেথায় অপর দলকে পৌঁছিয়ে দিলাম।",
      "verse_65":"এবং মূসা ও তাঁর সংগীদের সবাইকে বাঁচিয়ে দিলাম।",
      "verse_66":"অতঃপর অপর দলটিকে নিমজ্জত কললাম।",
      "verse_67":"নিশ্চয় এতে একটি নিদর্শন আছে এবং তাদের অধিকাংশই বিশ্বাসী ছিল না।",
      "verse_68":"আপনার পালনকর্তা অবশ্যই পরাক্রমশালী, পরম দয়ালু।",
      "verse_69":"আর তাদেরকে ইব্রাহীমের বৃত্তান্ত শুনিয়ে দিন।",
      "verse_70":"যখন তাঁর পিতাকে এবং তাঁর সম্প্রদায়কে বললেন, তোমরা কিসের এবাদত কর?",
      "verse_71":"তারা বলল, আমরা প্রতিমার পূজা করি এবং সারাদিন এদেরকেই নিষ্ঠার সাথে আঁকড়ে থাকি।",
      "verse_72":"ইব্রাহীম (আঃ) বললেন, তোমরা যখন আহবান কর, তখন তারা শোনে কি?",
      "verse_73":"অথবা তারা কি তোমাদের উপকার কিংবা ক্ষতি করতে পারে?",
      "verse_74":"তারা বললঃ না, তবে আমরা আমাদের পিতৃপুরুষদেরকে পেয়েছি, তারা এরূপই করত।",
      "verse_75":"ইব্রাহীম বললেন, তোমরা কি তাদের সম্পর্কে ভেবে দেখেছ, যাদের পূজা করে আসছ।",
      "verse_76":"তোমরা এবং তোমাদের পূর্ববর্তী পিতৃপুরুষেরা ?",
      "verse_77":"বিশ্বপালনকর্তা ব্যতীত তারা সবাই আমার শত্রু।",
      "verse_78":"যিনি আমাকে সৃষ্টি করেছেন, অতঃপর তিনিই আমাকে পথপ্রদর্শন করেন,",
      "verse_79":"যিনি আমাকে আহার এবং পানীয় দান করেন,",
      "verse_80":"যখন আমি রোগাক্রান্ত হই, তখন তিনিই আরোগ্য দান করেন।",
      "verse_81":"যিনি আমার মৃত্যু ঘটাবেন, অতঃপর পুনর্জীবন দান করবেন।",
      "verse_82":"আমি আশা করি তিনিই বিচারের দিনে আমার ক্রটি-বিচ্যুতি মাফ করবেন।",
      "verse_83":"হে আমার পালনকর্তা, আমাকে প্রজ্ঞা দান কর এবং আমাকে সৎকর্মশীলদের অন্তর্ভুক্ত কর",
      "verse_84":"এবং আমাকে পরবর্তীদের মধ্যে সত্যভাষী কর।",
      "verse_85":"এবং আমাকে নেয়ামত উদ্যানের অধিকারীদের অন্তর্ভূক্ত কর।",
      "verse_86":"এবং আমার পিতাকে ক্ষমা কর। সে তো পথভ্রষ্টদের অন্যতম।",
      "verse_87":"এবং পূনরুত্থান দিবসে আমাকে লাঞ্ছিত করো না,",
      "verse_88":"যে দিবসে ধন-সম্পদ ও সন্তান সন্ততি কোন উপকারে আসবে না;",
      "verse_89":"কিন্তু যে সুস্থ অন্তর নিয়ে আল্লাহর কাছে আসবে।",
      "verse_90":"জান্নাত আল্লাহভীরুদের নিকটবর্তী করা হবে।",
      "verse_91":"এবং বিপথগামীদের সামনে উম্মোচিত করা হবে জাহান্নাম।",
      "verse_92":"তাদেরকে বলা হবেঃ তারা কোথায়, তোমরা যাদের পূজা করতে।",
      "verse_93":"আল্লাহর পরিবর্তে? তারা কি তোমাদের সাহায্য করতে পারে, অথবা তারা প্রতিশোধ নিতে পারে?",
      "verse_94":"অতঃপর তাদেরকে এবং পথভ্রষ্টদেরকে আধোমুখি করে নিক্ষেপ করা হবে জাহান্নামে।",
      "verse_95":"এবং ইবলীস বাহিনীর সকলকে।",
      "verse_96":"তারা তথায় কথা কাটাকাটিতে লিপ্ত হয়ে বলবেঃ",
      "verse_97":"আল্লাহর কসম, আমরা প্রকাশ্য বিভ্রান্তিতে লিপ্ত ছিলাম।",
      "verse_98":"যখন আমরা তোমাদেরকে বিশ্ব-পালনকর্তার সমতুল্য গন্য করতাম।",
      "verse_99":"আমাদেরকে দুষ্টকর্মীরাই গোমরাহ করেছিল।",
      "verse_100":"অতএব আমাদের কোন সুপারিশকারী নেই।",
      "verse_101":"এবং কোন সহৃদয় বন্ধু ও নেই।",
      "verse_102":"হায়, যদি কোনরুপে আমরা পৃথিবীতে প্রত্যাবর্তনের সুযোগ পেতাম, তবে আমরা বিশ্বাস স্থাপনকারী হয়ে যেতাম।",
      "verse_103":"নিশ্চয়, এতে নিদর্শন আছে এবং তাদের অধিকাংশই বিশ্বাসী নয়।",
      "verse_104":"আপনার পালনকর্তা প্রবল পরাক্রমশালী, পরম দয়ালু।",
      "verse_105":"নূহের সম্প্রদায় পয়গম্বরগণকে মিথ্যারোপ করেছে।",
      "verse_106":"যখন তাদের ভ্রাতা নূহ তাদেরকে বললেন, তোমাদের কি ভয় নেই?",
      "verse_107":"আমি তোমাদের জন্য বিশ্বস্ত বার্তাবাহক।",
      "verse_108":"অতএব, তোমরা আল্লাহকে ভয় কর এবং আমার আনুগত্য কর।",
      "verse_109":"আমি তোমাদের কাছে এর জন্য কোন প্রতিদান চাই না, আমার প্রতিদান তো বিশ্ব-পালনকর্তাই দেবেন।",
      "verse_110":"অতএব, তোমরা আল্লাহকে ভয় কর এবং আমার আনুগত্য কর।",
      "verse_111":"তারা বলল, আমরা কি তোমাকে মেনে নেব যখন তোমার অনুসরণ করছে ইতরজনেরা?",
      "verse_112":"নূহ বললেন, তারা কি কাজ করছে, তা জানা আমার কি দরকার?",
      "verse_113":"তাদের হিসাব নেয়া আমার পালনকর্তারই কাজ; যদি তোমরা বুঝতে!",
      "verse_114":"আমি মুমিনগণকে তাড়িয়ে দেয়ার লোক নই।",
      "verse_115":"আমি তো শুধু একজন সুস্পষ্ট সতর্ককারী।",
      "verse_116":"তারা বলল, হে নূহ যদি তুমি বিরত না হও, তবে তুমি নিশ্চিতই প্রস্তরাঘাতে নিহত হবে।",
      "verse_117":"নূহ বললেন, হে আমার পালনকর্তা, আমার সম্প্রদায় তো আমাকে মিথ্যাবাদী বলছে।",
      "verse_118":"অতএব, আমার ও তাদের মধ্যে কোন ফয়সালা করে দিন এবং আমাকে ও আমার সংগী মুমিনগণকে রক্ষা করুন।",
      "verse_119":"অতঃপর আমি তাঁকে ও তাঁর সঙ্গিগণকে বোঝাই করা নৌকায় রক্ষা করলাম।",
      "verse_120":"এরপর অবশিষ্ট সবাইকে নিমজ্জত করলাম।",
      "verse_121":"নিশ্চয় এতে নিদর্শন আছে এবং তাদের অধিকাংশই বিশ্বাসী নয়।",
      "verse_122":"নিশ্চয় আপনার পালনকর্তা প্রবল পরাক্রমশালী, পরম দয়ালু।",
      "verse_123":"আদ সম্প্রদায় পয়গম্বরগণকে মিথ্যাবাদী বলেছে।",
      "verse_124":"তখন তাদের ভাই হুদ তাদেরকে বললেনঃ তোমাদের কি ভয় নেই?",
      "verse_125":"আমি তোমাদের বিশ্বস্ত রসূল।",
      "verse_126":"অতএব, তোমরা আল্লাহকে ভয় কর এবং আমার আনুগত্য কর।",
      "verse_127":"আমি তোমাদের কাছে এর জন্যে প্রতিদান চাই না। আমার প্রতিদান তো পালনকর্তা দেবেন।",
      "verse_128":"তোমরা কি প্রতিটি উচ্চস্থানে অযথা নিদর্শন নির্মান করছ?",
      "verse_129":"এবং বড় বড় প্রাসাদ নির্মাণ করছ, যেন তোমরা চিরকাল থাকবে?",
      "verse_130":"যখন তোমরা আঘাত হান, তখন জালেম ও নিষ্ঠুরের মত আঘাত হান।",
      "verse_131":"অতএব, আল্লাহকে ভয় কর এবং আমার অনুগত্য কর।",
      "verse_132":"ভয় কর তাঁকে, যিনি তোমাদেরকে সেসব বস্তু দিয়েছেন, যা তোমরা জান।",
      "verse_133":"তোমাদেরকে দিয়েছেন চতুষ্পদ জন্তু ও পুত্র-সন্তান,",
      "verse_134":"এবং উদ্যান ও ঝরণা।",
      "verse_135":"আমি তোমাদের জন্যে মহাদিবসের শাস্তি আশংকা করি।",
      "verse_136":"তারা বলল, তুমি উপদেশ দাও অথবা উপদেশ নাই দাও, উভয়ই আমাদের জন্যে সমান।",
      "verse_137":"এসব কথাবার্তা পূর্ববর্তী লোকদের অভ্যাস বৈ নয়।",
      "verse_138":"আমরা শাস্তিপ্রাপ্ত হব না।",
      "verse_139":"অতএব, তারা তাঁকে মিথ্যাবাদী বলতে লাগল এবং আমি তাদেরকে নিপাত করে দিলাম। এতে অবশ্যই নিদর্শন আছে; কিন্তু তাদের অধিকাংশই বিশ্বাসী নয়।",
      "verse_140":"এবং আপনার পালনকর্তা, তিনি তো প্রবল পরাক্রমশালী, পরম দয়ালু।",
      "verse_141":"সামুদ সম্প্রদায় পয়গম্বরগণকে মিথ্যাবাদী বলেছে।",
      "verse_142":"যখন তাদের ভাই সালেহ, তাদেরকে বললেন, তোমরা কি ভয় কর না?",
      "verse_143":"আমি তোমাদের বিশ্বস্ত পয়গম্বর।",
      "verse_144":"অতএব, আল্লাহকে ভয় কর এবং আমার আনুগত্য কর।",
      "verse_145":"আমি এর জন্যে তোমাদের কাছে কোন প্রতিদান চাই না। আমার প্রতিদান তো বিশ্ব-পালনকর্তাই দেবেন।",
      "verse_146":"তোমাদেরকে কি এ জগতের ভোগ-বিলাসের মধ্যে নিরাপদে রেখে দেয়া হবে?",
      "verse_147":"উদ্যানসমূহের মধ্যে এবং ঝরণাসমূহের মধ্যে ?",
      "verse_148":"শস্যক্ষেত্রের মধ্যে এবং মঞ্জুরিত খেজুর বাগানের মধ্যে ?",
      "verse_149":"তোমরা পাহাড় কেটে জাঁক জমকের গৃহ নির্মাণ করছ।",
      "verse_150":"সুতরাং তোমরা আল্লাহকে ভয় কর এবং আমার অনুগত্য কর।",
      "verse_151":"এবং সীমালংঘনকারীদের আদেশ মান্য কর না;",
      "verse_152":"যারা পৃথিবীতে অনর্থ সৃষ্টি করে এবং শান্তি স্থাপন করে না;",
      "verse_153":"তারা বলল, তুমি তো জাদুগ্রস্থুরেদ একজন।",
      "verse_154":"তুমি তো আমাদের মতই একজন মানুষ বৈ নও। সুতরাং যদি তুমি সত্যবাদী হও, তবে কোন নিদর্শন উপস্থিত কর।",
      "verse_155":"সালেহ বললেন এই উষ্ট্রী, এর জন্যে আছে পানি পানের পালা এবং তোমাদের জন্যে আছে পানি পানের পালা নির্দিষ্ট এক-এক দিনের।",
      "verse_156":"তোমরা একে কোন কষ্ট দিও না। তাহলে তোমাদেরকে মহাদিবসের আযাব পাকড়াও করবে।",
      "verse_157":"তারা তাকে বধ করল ফলে, তারা অনুতপ্ত হয়ে গেল।",
      "verse_158":"এরপর আযাব তাদেরকে পাকড়াও করল। নিশ্চয় এতে নিদর্শন আছে। কিন্তু তাদের অধিকাংশই বিশ্বাসী নয়।",
      "verse_159":"আপনার পালনকর্তা প্রবল পরাক্রমশালী, পরম দয়ালু।",
      "verse_160":"লূতের সম্প্রদায় পয়গম্বরগণকে মিথ্যাবাদী বলেছে।",
      "verse_161":"যখন তাদের ভাই লূত তাদেরকে বললেন, তোমরা কি ভয় কর না ?",
      "verse_162":"আমি তোমাদের বিশ্বস্ত পয়গম্বর।",
      "verse_163":"অতএব, তোমরা আল্লাহকে ভয় কর এবং আমার আনুগত্য কর।",
      "verse_164":"আমি এর জন্যে তোমাদের কাছে কোন প্রতিদান চাই না। আমার প্রতিদান তো বিশ্ব-পালনকর্তা দেবেন।",
      "verse_165":"সারা জাহানের মানুষের মধ্যে তোমরাই কি পুরূষদের সাথে কুকর্ম কর?",
      "verse_166":"এবং তোমাদের পালনকর্তা তোমাদের জন্যে যে স্ত্রীগনকে সৃষ্টি করেছেন, তাদেরকে বর্জন কর? বরং তোমরা সীমালঙ্ঘনকারী সম্প্রদায়।",
      "verse_167":"তারা বলল, হে লূত, তুমি যদি বিরত না হও, তবে অবশ্যই তোমাকে বহিস্কৃত করা হবে।",
      "verse_168":"লূত বললেন, আমি তোমাদের এই কাজকে ঘৃণা করি।",
      "verse_169":"হে আমার পালনকর্তা, আমাকে এবং আমার পরিবারবর্গকে তারা যা করে, তা থেকে রক্ষা কর।",
      "verse_170":"অতঃপর আমি তাঁকে ও তাঁর পরিবারবর্গকে রক্ষা করলাম।",
      "verse_171":"এক বৃদ্ধা ব্যতীত, সে ছিল ধ্বংস প্রাপ্তদের অন্তর্ভুক্ত।",
      "verse_172":"এরপর অন্যদেরকে নিপাত করলাম।",
      "verse_173":"তাদের উপর এক বিশেষ বৃষ্টি বর্ষণ করলাম। ভীতি-প্রদর্শিত দের জন্যে এই বৃষ্টি ছিল কত নিকৃষ্ট।",
      "verse_174":"নিশ্চয়ই এতে নিদর্শন রয়েছে; কিন্তু তাদের অধিকাংশই বিশ্বাসী নয়।",
      "verse_175":"নিশ্চয়ই আপনার পালনকর্তা প্রবল পরাক্রমশালী, পরম দয়ালু।",
      "verse_176":"বনের অধিবাসীরা পয়গম্বরগণকে মিথ্যাবাদী বলেছে।",
      "verse_177":"যখন শো’আয়ব তাদের কে বললেন, তোমরা কি ভয় কর না?",
      "verse_178":"আমি তোমাদের বিশ্বস্ত পয়গম্বর।",
      "verse_179":"অতএব, তোমরা আল্লাহকে ভয় কর এবং আমার আনুগত্য কর।",
      "verse_180":"আমি তোমাদের কাছে এর জন্য কোন প্রতিদান চাই না। আমার প্রতিদান তো বিশ্ব-পালনকর্তাই দেবেন।",
      "verse_181":"মাপ পূর্ণ কর এবং যারা পরিমাপে কম দেয়, তাদের অন্তর্ভুক্ত হয়ো না।",
      "verse_182":"সোজা দাঁড়ি-পাল্লায় ওজন কর।",
      "verse_183":"মানুষকে তাদের বস্তু কম দিও না এবং পৃথিবীতে অনর্থ সৃষ্টি করে ফিরো না।",
      "verse_184":"ভয় কর তাঁকে, যিনি তোমাদেরকে এবং তোমাদের পূর্ববর্তী লোক-সম্প্রদায়কে সৃষ্টি করেছেন।",
      "verse_185":"তারা বলল, তুমি তো জাদুগ্রস্তদের অন্যতম।",
      "verse_186":"তুমি আমাদের মত মানুষ বৈ তো নও। আমাদের ধারণা-তুমি মিথ্যাবাদীদের অন্তর্ভুক্ত।",
      "verse_187":"অতএব, যদি সত্যবাদী হও, তবে আকাশের কোন টুকরো আমাদের উপর ফেলে দাও।",
      "verse_188":"শো’আয়ব বললেন, তোমরা যা কর, সে সম্পর্কে আমার পালনকর্তা ভালরূপে অবহিত।",
      "verse_189":"অতঃপর তারা তাঁকে মিথ্যাবাদী বলে দিল। ফলে তাদেরকে মেঘাচ্ছন্ন দিবসের আযাব পাকড়াও করল। নিশ্চয় সেটা ছিল এক মহাদিবসের আযাব।",
      "verse_190":"নিশ্চয় এতে নিদর্শন রয়েছে; কিন্তু তাদের অধিকাংশই বিশ্বাস করে না।",
      "verse_191":"নিশ্চয় আপনার পালনকর্তা প্রবল পরাক্রমশালী, পরম দয়ালু।",
      "verse_192":"এই কোরআন তো বিশ্ব-জাহানের পালনকর্তার নিকট থেকে অবতীর্ণ।",
      "verse_193":"বিশ্বস্ত ফেরেশতা একে নিয়ে অবতরণ করেছে।",
      "verse_194":"আপনার অন্তরে, যাতে আপনি ভীতি প্রদর্শণকারীদের অন্তর্ভুক্ত হন,",
      "verse_195":"সুস্পষ্ট আরবী ভাষায়।",
      "verse_196":"নিশ্চয় এর উল্লেখ আছে পূর্ববর্তী কিতাবসমূহে।",
      "verse_197":"তাদের জন্যে এটা কি নিদর্শন নয় যে, বনী-ইসরাঈলের আলেমগণ এটা অবগত আছে?",
      "verse_198":"যদি আমি একে কোন ভিন্নভাষীর প্রতি অবতীর্ণ করতাম,",
      "verse_199":"অতঃপর তিনি তা তাদের কাছে পাঠ করতেন, তবে তারা তাতে বিশ্বাস স্থাপন করত না।",
      "verse_200":"এমনিভাবে আমি গোনাহগারদের অন্তরে অবিশ্বাস সঞ্চার করেছি।",
      "verse_201":"তারা এর প্রতি বিশ্বাস স্থাপন করবে না, যে পর্যন্ত প্রত্যক্ষ না করে মর্মন্তুদ আযাব।",
      "verse_202":"অতঃপর তা আকস্মিকভাবে তাদের কাছে এসে পড়বে, তারা তা বুঝতে ও পারবে না।",
      "verse_203":"তখন তারা বলবে, আমরা কি অবকাশ পাব না?",
      "verse_204":"তারা কি আমার শাস্তি দ্রুত কামনা করে?",
      "verse_205":"আপনি ভেবে দেখুন তো, যদি আমি তাদেরকে বছরের পর বছর ভোগ-বিলাস করতে দেই,",
      "verse_206":"অতঃপর যে বিষয়ে তাদেরকে ওয়াদা দেয়া হত, তা তাদের কাছে এসে পড়ে।",
      "verse_207":"তখন তাদের ভোগ বিলাস তা তাদের কি কোন উপকারে আসবে?",
      "verse_208":"আমি কোন জনপদ ধ্বংস করিনি; কিন্তু এমতাবস্থায় যে, তারা সতর্ককারী ছিল।",
      "verse_209":"স্মরণ করানোর জন্যে, এবং আমার কাজ অন্যায়াচরণ নয়।",
      "verse_210":"এই কোরআন শয়তানরা অবতীর্ণ করেনি।",
      "verse_211":"তারা এ কাজের উপযুক্ত নয় এবং তারা এর সামর্থ?451; রাখে না।",
      "verse_212":"তাদেরকে তো শ্রবণের জায়গা থেকে দূরে রাখা রয়েছে।",
      "verse_213":"অতএব, আপনি আল্লাহর সাথে অন্য উপাস্যকে আহবান করবেন না। করলে শাস্তিতে পতিত হবেন।",
      "verse_214":"আপনি নিকটতম আত্মীয়দেরকে সতর্ক করে দিন।",
      "verse_215":"এবং আপনার অনুসারী মুমিনদের প্রতি সদয় হোন।",
      "verse_216":"যদি তারা আপনার অবাধ্য করে, তবে বলে দিন, তোমরা যা কর, তা থেকে আমি মুক্ত।",
      "verse_217":"আপনি ভরসা করুন পরাক্রমশালী, পরম দয়ালুর উপর,",
      "verse_218":"যিনি আপনাকে দেখেন যখন আপনি নামাযে দন্ডায়মান হন,",
      "verse_219":"এবং নামাযীদের সাথে উঠাবসা করেন।",
      "verse_220":"নিশ্চয় তিনি সর্বশ্রোতা, সর্বজ্ঞানী।",
      "verse_221":"আমি আপনাকে বলব কি কার নিকট শয়তানরা অবতরণ করে?",
      "verse_222":"তারা অবতীর্ণ হয় প্রত্যেক মিথ্যাবাদী, গোনাহগারের উপর।",
      "verse_223":"তারা শ্রুত কথা এনে দেয় এবং তাদের অধিকাংশই মিথ্যাবাদী।",
      "verse_224":"বিভ্রান্ত লোকেরাই কবিদের অনুসরণ করে।",
      "verse_225":"তুমি কি দেখ না যে, তারা প্রতি ময়দানেই উদভ্রান্ত হয়ে ফিরে?",
      "verse_226":"এবং এমন কথা বলে, যা তারা করে না।",
      "verse_227":"তবে তাদের কথা ভিন্ন, যারা বিশ্বাস স্থাপন করে ও সৎকর্ম করে এবং আল্লাহ কে খুব স্মরণ করে এবং নিপীড়িত হওয়ার পর প্রতিশোধ গ্রহণ করে। নিপীড়নকারীরা শীঘ্রই জানতে পারবে তাদের গন্তব্যস্থল কিরূপ।",
    }}
