{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "কসম ঝঞ্ঝাবায়ুর।",
    "verse_2": "অতঃপর বোঝা বহনকারী মেঘের।",
    "verse_3": "অতঃপর মৃদু চলমান জলযানের,",
    "verse_4": "অতঃপর কর্ম বন্টনকারী ফেরেশতাগণের,",
    "verse_5": "তোমাদের প্রদত্ত ওয়াদা অবশ্যই সত্য।",
    "verse_6": "ইনসাফ অবশ্যম্ভাবী।",
    "verse_7": "পথবিশিষ্ট আকাশের কসম,",
    "verse_8": "তোমরা তো বিরোধপূর্ণ কথা বলছ।",
    "verse_9": "যে ভ্রষ্ট, সেই এ থেকে মুখ ফিরায়,",
    "verse_10": "অনুমানকারীরা ধ্বংস হোক,",
    "verse_11": "যারা উদাসীন, ভ্রান্ত।",
    "verse_12": "তারা জিজ্ঞাসা করে, কেয়ামত কবে হবে?",
    "verse_13": "যেদিন তারা অগ্নিতে পতিত হবে,",
    "verse_14": "তোমরা তোমাদের শাস্তি আস্বাদন কর। তোমরা একেই ত্বরান্বিত করতে চেয়েছিল।",
    "verse_15": "খোদাভীরুরা জান্নাতে ও প্রস্রবণে থাকবে।",
    "verse_16": "এমতাবস্থায় যে, তারা গ্রহণ করবে যা তাদের পালনকর্তা তাদেরকে দেবেন। নিশ্চয় ইতিপূর্বে তারা ছিল সৎকর্মপরায়ণ,",
    "verse_17": "তারা রাত্রির সামান্য অংশেই নিদ্রা যেত,",
    "verse_18": "রাতের শেষ প্রহরে তারা ক্ষমাপ্রার্থনা করত,",
    "verse_19": "এবং তাদের ধন-সম্পদে প্রার্থী ও বঞ্চিতের হক ছিল।",
    "verse_20": "বিশ্বাসকারীদের জন্যে পৃথিবীতে নিদর্শনাবলী রয়েছে,",
    "verse_21": "এবং তোমাদের নিজেদের মধ্যেও, তোমরা কি অনুধাবন করবে না?",
    "verse_22": "আকাশে রয়েছে তোমাদের রিযিক ও প্রতিশ্রুত সবকিছু।",
    "verse_23": "নভোমন্ডল ও ভূমন্ডলের পালনকর্তার কসম, তোমাদের কথাবার্তার মতই এটা সত্য।",
    "verse_24": "আপনার কাছে ইব্রাহীমের সম্মানিত মেহমানদের বৃত্তান্ত এসেছে কি?",
    "verse_25": "যখন তারা তাঁর কাছে উপস্থিত হয়ে বললঃ সালাম, তখন সে বললঃ সালাম। এরা তো অপরিচিত লোক।",
    "verse_26": "অতঃপর সে গ্রহে গেল এবং একটি ঘৃতেপক্ক মোটা গোবৎস নিয়ে হাযির হল।",
    "verse_27": "সে গোবৎসটি তাদের সামনে রেখে বললঃ তোমরা আহার করছ না কেন?",
    "verse_28": "অতঃপর তাদের সম্পর্কে সে মনে মনে ভীত হলঃ তারা বললঃ ভীত হবেন না। তারা তাঁকে একট জ্ঞানীগুণী পুত্র সন্তানের সুসংবাদ দিল।",
    "verse_29": "অতঃপর তাঁর স্ত্রী চীৎকার করতে করতে সামনে এল এবং মুখ চাপড়িয়ে বললঃ আমি তো বৃদ্ধা, বন্ধ্যা।",
    "verse_30": "তারা বললঃ তোমার পালনকর্তা এরূপই বলেছেন। নিশ্চয় তিনি প্রজ্ঞাময়, সর্বজ্ঞ।",
    "verse_31": "ইব্রাহীম বললঃ হে প্রেরিত ফেরেশতাগণ, তোমাদের উদ্দেশ্য কি?",
    "verse_32": "তারা বললঃ আমরা এক অপরাধী সম্প্রদায়ের প্রতি প্রেরিত হয়েছি,",
    "verse_33": "যাতে তাদের উপর মাটির ঢিলা নিক্ষেপ করি।",
    "verse_34": "যা সীমাতিক্রমকারীদের জন্যে আপনার পালনকর্তার কাছে চিহিߦ#2468; আছে।",
    "verse_35": "অতঃপর সেখানে যারা ঈমানদার ছিল, আমি তাদেরকে উদ্ধার করলাম।",
    "verse_36": "এবং সেখানে একটি গৃহ ব্যতীত কোন মুসলমান আমি পাইনি।",
    "verse_37": "যারা যন্ত্রণাদায়ক শাস্তিকে ভয় করে, আমি তাদের জন্যে সেখানে একটি নিদর্শন রেখেছি।",
    "verse_38": "এবং নিদর্শন রয়েছে মূসার বৃত্তান্তে; যখন আমি তাকে সুস্পষ্ট প্রমাণসহ ফেরাউনের কাছে প্রেরণ করেছিলাম।",
    "verse_39": "অতঃপর সে শক্তিবলে মুখ ফিরিয়ে নিল এবং বললঃ সে হয় যাদুকর, না হয় পাগল।",
    "verse_40": "অতঃপর আমি তাকে ও তার সেনাবাহিনীকে পাকড়াও করলাম এবং তাদেরকে সমুদ্রে নিক্ষেপ করলাম। সে ছিল অভিযুক্ত।",
    "verse_41": "এবং নিদর্শন রয়েছে তাদের কাহিনীতে; যখন আমি তাদের উপর প্রেরণ করেছিলাম অশুভ বায়ু।",
    "verse_42": "এই বায়ু যার উপর দিয়ে প্রবাহিত হয়েছিলঃ তাকেই চুর্ণ-বিচুর্ণ করে দিয়েছিল।",
    "verse_43": "আরও নিদর্শন রয়েছে সামূদের ঘটনায়; যখন তাদেরকে বলা হয়েছিল, কিছুকাল মজা লুটে নাও।",
    "verse_44": "অতঃপর তারা তাদের পালনকর্তার আদেশ অমান্য করল এবং তাদের প্রতি বজ্রঘাত হল এমতাবস্থায় যে, তারা তা দেখেছিল।",
    "verse_45": "অতঃপর তারা দাঁড়াতে সক্ষম হল না এবং কোন প্রতিকারও করতে পারল না।",
    "verse_46": "আমি ইতিপূর্বে নূহের সম্প্রদায়কে ধ্বংস করেছি। নিশ্চিতই তারা ছিল পাপাচারী সম্প্রদায়।",
    "verse_47": "আমি স্বীয় ক্ষমতাবলে আকাশ নির্মাণ করেছি এবং আমি অবশ্যই ব্যাপক ক্ষমতাশালী।",
    "verse_48": "আমি ভূমিকে বিছিয়েছি। আমি কত সুন্দরভাবেই না বিছাতে সক্ষম।",
    "verse_49": "আমি প্রত্যেক বস্তু জোড়ায় জোড়ায় সৃষ্টি করেছি, যাতে তোমরা হৃদয়ঙ্গম কর।",
    "verse_50": "অতএব, আল্লাহর দিকে ধাবিত হও। আমি তাঁর তরফ থেকে তোমাদের জন্যে সুস্পষ্ট সতর্ককারী।",
    "verse_51": "তোমরা আল্লাহর সাথে কোন উপাস্য সাব্যস্ত করো না। আমি তাঁর পক্ষ থেকে তোমাদের জন্য সুস্পষ্ট সতর্ককারী।",
    "verse_52": "এমনিভাবে, তাদের পূর্ববর্তীদের কাছে যখনই কোন রসূল আগমন করেছে, তারা বলছেঃ যাদুকর, না হয় উম্মাদ।",
    "verse_53": "তারা কি একে অপরকে এই উপদেশই দিয়ে গেছে? বস্তুতঃ ওরা দুষ্ট সম্প্রদায়।",
    "verse_54": "অতএব, আপনি ওদের থেকে মুখ ফিরিয়ে নিন। এতে আপনি অপরাধী হবেন না।",
    "verse_55": "এবং বোঝাতে থাকুন; কেননা, বোঝানো মুমিনদের উপকারে আসবে।",
    "verse_56": "আমার এবাদত করার জন্যই আমি মানব ও জিন জাতি সৃষ্টি করেছি।",
    "verse_57": "আমি তাদের কাছে জীবিকা চাই না এবং এটাও চাই না যে, তারা আমাকে আহার্য যোগাবে।",
    "verse_58": "আল্লাহ তা’আলাই তো জীবিকাদাতা শক্তির আধার, পরাক্রান্ত।",
    "verse_59": "অতএব, এই যালেমদের প্রাপ্য তাই, যা ওদের অতীত সহচরদের প্রাপ্য ছিল। কাজেই ওরা যেন আমার কাছে তা তাড়াতাড়ি না চায়।",
    "verse_60": "অতএব, কাফেরদের জন্যে দুর্ভোগ সেই দিনের, যেদিনের প্রতিশ্রুতি ওদেরকে দেয়া হয়েছে।"
  }
}
