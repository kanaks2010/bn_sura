{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "করুনাময় আল্লাহ।",
    "verse_2": "শিক্ষা দিয়েছেন কোরআন,",
    "verse_3": "সৃষ্টি করেছেন মানুষ,",
    "verse_4": "তাকে শিখিয়েছেন বর্ণনা।",
    "verse_5": "সূর্য ও চন্দ্র হিসাবমত চলে।",
    "verse_6": "এবং তৃণলতা ও বৃক্ষাদি সেজদারত আছে।",
    "verse_7": "তিনি আকাশকে করেছেন সমুন্নত এবং স্থাপন করেছেন তুলাদন্ড।",
    "verse_8": "যাতে তোমরা সীমালংঘন না কর তুলাদন্ডে।",
    "verse_9": "তোমরা ন্যায্য ওজন কায়েম কর এবং ওজনে কম দিয়ো না।",
    "verse_10": "তিনি পৃথিবীকে স্থাপন করেছেন সৃষ্টজীবের জন্যে।",
    "verse_11": "এতে আছে ফলমূল এবং বহিরাবরণবিশিষ্ট খর্জুর বৃক্ষ।",
    "verse_12": "আর আছে খোসাবিশিষ্ট শস্য ও সুগন্ধি ফুল।",
    "verse_13": "অতএব, তোমরা উভয়ে তোমাদের পালনকর্তার কোন কোন অনুগ্রহকে অস্বীকার করবে?",
    "verse_14": "তিনি মানুষকে সৃষ্টি করেছেন পোড়া মাটির ন্যায় শুষ্ক মৃত্তিকা থেকে।",
    "verse_15": "এবং জিনকে সৃষ্টি করেছেন অগ্নিশিখা থেকে।",
    "verse_16": "অতএব, তোমরা উভয়ে তোমাদের পালনকর্তার কোন কোন অনুগ্রহ অস্বীকার করবে?",
    "verse_17": "তিনি দুই উদয়াচল ও দুই অস্তাচলের মালিক।",
    "verse_18": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_19": "তিনি পাশাপাশি দুই দরিয়া প্রবাহিত করেছেন।",
    "verse_20": "উভয়ের মাঝখানে রয়েছে এক অন্তরাল, যা তারা অতিক্রম করে না।",
    "verse_21": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_22": "উভয় দরিয়া থেকে উৎপন্ন হয় মোতি ও প্রবাল।",
    "verse_23": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_24": "দরিয়ায় বিচরণশীল পর্বতদৃশ্য জাহাজসমূহ তাঁরই (নিয়ন্ত্রনাধীন)",
    "verse_25": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_26": "ভূপৃষ্টের সবকিছুই ধ্বংসশীল।",
    "verse_27": "একমাত্র আপনার মহিমায় ও মহানুভব পালনকর্তার সত্তা ছাড়া।",
    "verse_28": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_29": "নভোমন্ডল ও ভূমন্ডলের সবাই তাঁর কাছে প্রার্থী। তিনি সর্বদাই কোন না কোন কাজে রত আছেন।",
    "verse_30": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_31": "হে জিন ও মানব! আমি শীঘ্রই তোমাদের জন্যে কর্মমুক্ত হয়ে যাব।",
    "verse_32": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_33": "হে জিন ও মানবকূল, নভোমন্ডল ও ভূমন্ডলের প্রান্ত অতিক্রম করা যদি তোমাদের সাধ্যে কুলায়, তবে অতিক্রম কর। কিন্তু ছাড়পত্র ব্যতীত তোমরা তা অতিক্রম করতে পারবে না।",
    "verse_34": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_35": "ছাড়া হবে তোমাদের প্রতি অগ্নিস্ফুলিঙ্গ ও ধুম্রকুঞ্জ তখন তোমরা সেসব প্রতিহত করতে পারবে না।",
    "verse_36": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_37": "যেদিন আকাশ বিদীর্ণ হবে তখন সেটি রক্তবর্ণে রঞ্জিত চামড়ার মত হয়ে যাবে।",
    "verse_38": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_39": "সেদিন মানুষ না তার অপরাধ সম্পর্কে জিজ্ঞাসিত হবে, না জিন।",
    "verse_40": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_41": "অপরাধীদের পরিচয় পাওয়া যাবে তাদের চেহারা থেকে; অতঃপর তাদের কপালের চুল ও পা ধরে টেনে নেয়া হবে।",
    "verse_42": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_43": "এটাই জাহান্নাম, যাকে অপরাধীরা মিথ্যা বলত।",
    "verse_44": "তারা জাহান্নামের অগ্নি ও ফুটন্ত পানির মাঝখানে প্রদক্ষিণ করবে।",
    "verse_45": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_46": "যে ব্যক্তি তার পালনকর্তার সামনে পেশ হওয়ার ভয় রাখে, তার জন্যে রয়েছে দু’টি উদ্যান।",
    "verse_47": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_48": "উভয় উদ্যানই ঘন শাখা-পল্লববিশিষ্ট।",
    "verse_49": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_50": "উভয় উদ্যানে আছে বহমান দুই প্রস্রবন।",
    "verse_51": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_52": "উভয়ের মধ্যে প্রত্যেক ফল বিভিন্ন রকমের হবে।",
    "verse_53": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_54": "তারা তথায় রেশমের আস্তরবিশিষ্ট বিছানায় হেলান দিয়ে বসবে। উভয় উদ্যানের ফল তাদের নিকট ঝুলবে।",
    "verse_55": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_56": "তথায় থাকবে আনতনয়ন রমনীগন, কোন জিন ও মানব পূর্বে যাদের ব্যবহার করেনি।",
    "verse_57": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_58": "প্রবাল ও পদ্মরাগ সদৃশ রমণীগণ।",
    "verse_59": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_60": "সৎকাজের প্রতিদান উত্তম পুরস্কার ব্যতীত কি হতে পারে?",
    "verse_61": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_62": "এই দু’টি ছাড়া আরও দু’টি উদ্যান রয়েছে।",
    "verse_63": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_64": "কালোমত ঘন সবুজ।",
    "verse_65": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_66": "তথায় আছে উদ্বেলিত দুই প্রস্রবণ।",
    "verse_67": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_68": "তথায় আছে ফল-মূল, খর্জুর ও আনার।",
    "verse_69": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_70": "সেখানে থাকবে সচ্চরিত্রা সুন্দরী রমণীগণ।",
    "verse_71": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_72": "তাঁবুতে অবস্থানকারিণী হুরগণ।",
    "verse_73": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_74": "কোন জিন ও মানব পূর্বে তাদেরকে স্পর্শ করেনি।",
    "verse_75": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_76": "তারা সবুজ মসনদে এবং উৎকৃষ্ট মূল্যবান বিছানায় হেলান দিয়ে বসবে।",
    "verse_77": "অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?",
    "verse_78": "কত পূণ্যময় আপনার পালনকর্তার নাম, যিনি মহিমাময় ও মহানুভব।"
  }
}
