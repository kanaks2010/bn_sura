{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "শপথ আকাশের এবং রাত্রিতে আগমনকারীর।",
    "verse_2": "আপনি জানেন, যে রাত্রিতে আসে সেটা কি?",
    "verse_3": "সেটা এক উজ্জ্বল নক্ষত্র।",
    "verse_4": "প্রত্যেকের উপর একজন তত্ত্বাবধায়ক রয়েছে।",
    "verse_5": "অতএব, মানুষের দেখা উচিত কি বস্তু থেকে সে সৃজিত হয়েছে।",
    "verse_6": "সে সৃজিত হয়েছে সবেগে স্খলিত পানি থেকে।",
    "verse_7": "এটা নির্গত হয় মেরুদন্ড ও বক্ষপাজরের মধ্য থেকে।",
    "verse_8": "নিশ্চয় তিনি তাকে ফিরিয়ে নিতে সক্ষম।",
    "verse_9": "যেদিন গোপন বিষয়াদি পরীক্ষিত হবে,",
    "verse_10": "সেদিন তার কোন শক্তি থাকবে না এবং সাহায্যকারীও থাকবে না।",
    "verse_11": "শপথ চক্রশীল আকাশের",
    "verse_12": "এবং বিদারনশীল পৃথিবীর",
    "verse_13": "নিশ্চয় কোরআন সত্য-মিথ্যার ফয়সালা।",
    "verse_14": "এবং এটা উপহাস নয়।",
    "verse_15": "তারা ভীষণ চক্রান্ত করে,",
    "verse_16": "আর আমিও কৌশল করি।",
    "verse_17": "অতএব, কাফেরদেরকে অবকাশ দিন, তাদেরকে অবকাশ দিন, কিছু দিনের জন্যে।"
  }
}
