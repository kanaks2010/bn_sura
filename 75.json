{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "আমি শপথ করি কেয়ামত দিবসের,",
    "verse_2": "আরও শপথ করি সেই মনের, যে নিজেকে ধিক্কার দেয়-",
    "verse_3": "মানুষ কি মনে করে যে আমি তার অস্থিসমূহ একত্রিত করব না?",
    "verse_4": "পরন্ত আমি তার অংগুলিগুলো পর্যন্ত সঠিকভাবে সন্নিবেশিত করতে সক্ষম।",
    "verse_5": "বরং মানুষ তার ভবিষ্যত জীবনেও ধৃষ্টতা করতে চায়",
    "verse_6": "সে প্রশ্ন করে-কেয়ামত দিবস কবে?",
    "verse_7": "যখন দৃষ্টি চমকে যাবে,",
    "verse_8": "চন্দ্র জ্যোতিহীন হয়ে যাবে।",
    "verse_9": "এবং সূর্য ও চন্দ্রকে একত্রিত করা হবে-",
    "verse_10": "সে দিন মানুষ বলবেঃ পলায়নের জায়গা কোথায় ?",
    "verse_11": "না কোথাও আশ্রয়স্থল নেই।",
    "verse_12": "আপনার পালনকর্তার কাছেই সেদিন ঠাঁই হবে।",
    "verse_13": "সেদিন মানুষকে অবহিত করা হবে সে যা সামনে প্রেরণ করেছে ও পশ্চাতে ছেড়ে দিয়েছে।",
    "verse_14": "বরং মানুষ নিজেই তার নিজের সম্পর্কে চক্ষুমান।",
    "verse_15": "যদিও সে তার অজুহাত পেশ করতে চাইবে।",
    "verse_16": "তাড়াতাড়ি শিখে নেয়ার জন্যে আপনি দ্রুত ওহী আবৃত্তি করবেন না।",
    "verse_17": "এর সংরক্ষণ ও পাঠ আমারই দায়িত্ব।",
    "verse_18": "অতঃপর আমি যখন তা পাঠ করি, তখন আপনি সেই পাঠের অনুসরণ করুন।",
    "verse_19": "এরপর বিশদ বর্ণনা আমারই দায়িত্ব।",
    "verse_20": "কখনও না, বরং তোমরা পার্থিব জীবনকে ভালবাস",
    "verse_21": "এবং পরকালকে উপেক্ষা কর।",
    "verse_22": "সেদিন অনেক মুখমন্ডল উজ্জ্বল হবে।",
    "verse_23": "তারা তার পালনকর্তার দিকে তাকিয়ে থাকবে।",
    "verse_24": "আর অনেক মুখমন্ডল সেদিন উদাস হয়ে পড়বে।",
    "verse_25": "তারা ধারণা করবে যে, তাদের সাথে কোমর-ভাঙ্গা আচরণ করা হবে।",
    "verse_26": "কখনও না, যখন প্রাণ কন্ঠাগত হবে।",
    "verse_27": "এবং বলা হবে, কে ঝাড়বে",
    "verse_28": "এবং সে মনে করবে যে, বিদায়ের ক্ষণ এসে গেছে।",
    "verse_29": "এবং গোছা গোছার সাথে জড়িত হয়ে যাবে।",
    "verse_30": "সেদিন, আপনার পালনকর্তার নিকট সবকিছু নীত হবে।",
    "verse_31": "সে বিশ্বাস করেনি এবং নামায পড়েনি;",
    "verse_32": "পরন্ত মিথ্যারোপ করেছে ও পৃষ্ঠ প্রদর্শন করেছে।",
    "verse_33": "অতঃপর সে দম্ভভরে পরিবার-পরিজনের নিকট ফিরে গিয়েছে।",
    "verse_34": "তোমার দুর্ভোগের উপর দুর্ভোগ।",
    "verse_35": "অতঃপর, তোমার দুর্ভোগের উপর দূর্ভোগ।",
    "verse_36": "মানুষ কি মনে করে যে, তাকে এমনি ছেড়ে দেয়া হবে?",
    "verse_37": "সে কি স্খলিত বীর্য ছিল না?",
    "verse_38": "অতঃপর সে ছিল রক্তপিন্ড, অতঃপর আল্লাহ তাকে সৃষ্টি করেছেন এবং সুবিন্যস্ত করেছেন।",
    "verse_39": "অতঃপর তা থেকে সৃষ্টি করেছেন যুগল নর ও নারী।",
    "verse_40": "তবুও কি সেই আল্লাহ মৃতদেরকে জীবিত করতে সক্ষম নন?"
  }
}
