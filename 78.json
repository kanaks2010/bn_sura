{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "তারা পরস্পরে কি বিষয়ে জিজ্ঞাসাবাদ করছে?",
    "verse_2": "মহা সংবাদ সম্পর্কে,",
    "verse_3": "যে সম্পর্কে তারা মতানৈক্য করে।",
    "verse_4": "না, সত্ত্বরই তারা জানতে পারবে,",
    "verse_5": "অতঃপর না, সত্বর তারা জানতে পারবে।",
    "verse_6": "আমি কি করিনি ভূমিকে বিছানা",
    "verse_7": "এবং পর্বতমালাকে পেরেক?",
    "verse_8": "আমি তোমাদেরকে জোড়া জোড়া সৃষ্টি করেছি,",
    "verse_9": "তোমাদের নিদ্রাকে করেছি ক্লান্তি দূরকারী,",
    "verse_10": "রাত্রিকে করেছি আবরণ।",
    "verse_11": "দিনকে করেছি জীবিকা অর্জনের সময়,",
    "verse_12": "নির্মান করেছি তোমাদের মাথার উপর মজবুত সপ্ত-আকাশ।",
    "verse_13": "এবং একটি উজ্জ্বল প্রদীপ সৃষ্টি করেছি।",
    "verse_14": "আমি জলধর মেঘমালা থেকে প্রচুর বৃষ্টিপাত করি,",
    "verse_15": "যাতে তদ্দ্বারা উৎপন্ন করি শস্য, উদ্ভিদ।",
    "verse_16": "ও পাতাঘন উদ্যান।",
    "verse_17": "নিশ্চয় বিচার দিবস নির্ধারিত রয়েছে।",
    "verse_18": "যেদিন শিংগায় ফুঁক দেয়া হবে, তখন তোমরা দলে দলে সমাগত হবে।",
    "verse_19": "আকাশ বিদীর্ণ হয়ে; তাতে বহু দরজা সৃষ্টি হবে।",
    "verse_20": "এবং পর্বতমালা চালিত হয়ে মরীচিকা হয়ে যাবে।",
    "verse_21": "নিশ্চয় জাহান্নাম প্রতীক্ষায় থাকবে,",
    "verse_22": "সীমালংঘনকারীদের আশ্রয়স্থলরূপে।",
    "verse_23": "তারা তথায় শতাব্দীর পর শতাব্দী অবস্থান করবে।",
    "verse_24": "তথায় তারা কোন শীতল এবং পানীয় আস্বাদন করবে না;",
    "verse_25": "কিন্তু ফুটন্ত পানি ও পূঁজ পাবে।",
    "verse_26": "পরিপূর্ণ প্রতিফল হিসেবে।",
    "verse_27": "নিশ্চয় তারা হিসাব-নিকাশ আশা করত না।",
    "verse_28": "এবং আমার আয়াতসমূহে পুরোপুরি মিথ্যারোপ করত।",
    "verse_29": "আমি সবকিছুই লিপিবদ্ধ করে সংরক্ষিত করেছি।",
    "verse_30": "অতএব, তোমরা আস্বাদন কর, আমি কেবল তোমাদের শাস্তিই বৃদ্ধি করব।",
    "verse_31": "পরহেযগারদের জন্যে রয়েছে সাফল্য।",
    "verse_32": "উদ্যান, আঙ্গুর,",
    "verse_33": "সমবয়স্কা, পূর্ণযৌবনা তরুণী।",
    "verse_34": "এবং পূর্ণ পানপাত্র।",
    "verse_35": "তারা তথায় অসার ও মিথ্যা বাক্য শুনবে না।",
    "verse_36": "এটা আপনার পালনকর্তার তরফ থেকে যথোচিত দান,",
    "verse_37": "যিনি নভোমন্ডল, ভূমন্ডল ও এতদুভয়ের মধ্যবর্তী সবকিছুর পালনকর্তা, দয়াময়, কেউ তাঁর সাথে কথার অধিকারী হবে না।",
    "verse_38": "যেদিন রূহ ও ফেরেশতাগণ সারিবদ্ধভাবে দাঁড়াবে। দয়াময় আল্লাহ যাকে অনুমতি দিবেন, সে ব্যতিত কেউ কথা বলতে পারবে না এবং সে সত্যকথা বলবে।",
    "verse_39": "এই দিবস সত্য। অতঃপর যার ইচ্ছা, সে তার পালনকর্তার কাছে ঠিকানা তৈরী করুক।",
    "verse_40": "আমি তোমাদেরকে আসন্ন শাস্তি সম্পর্কে সতর্ক করলাম, যেদিন মানুষ প্রত্যেক্ষ করবে যা সে সামনে প্রেরণ করেছে এবং কাফের বলবেঃ হায়, আফসোস-আমি যদি মাটি হয়ে যেতাম।"
  }
}
