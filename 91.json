{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "শপথ সূর্যের ও তার কিরণের,",
    "verse_2": "শপথ চন্দ্রের যখন তা সূর্যের পশ্চাতে আসে,",
    "verse_3": "শপথ দিবসের যখন সে সূর্যকে প্রখরভাবে প্রকাশ করে,",
    "verse_4": "শপথ রাত্রির যখন সে সূর্যকে আচ্ছাদিত করে,",
    "verse_5": "শপথ আকাশের এবং যিনি তা নির্মাণ করেছেন, তাঁর।",
    "verse_6": "শপথ পৃথিবীর এবং যিনি তা বিস্তৃত করেছেন, তাঁর,",
    "verse_7": "শপথ প্রাণের এবং যিনি তা সুবিন্যস্ত করেছেন, তাঁর,",
    "verse_8": "অতঃপর তাকে তার অসৎকর্ম ও সৎকর্মের জ্ঞান দান করেছেন,",
    "verse_9": "যে নিজেকে শুদ্ধ করে, সেই সফলকাম হয়।",
    "verse_10": "এবং যে নিজেকে কলুষিত করে, সে ব্যর্থ মনোরথ হয়।",
    "verse_11": "সামুদ সম্প্রদায় অবাধ্যতা বশতঃ মিথ্যারোপ করেছিল।",
    "verse_12": "যখন তাদের সর্বাধিক হতভাগ্য ব্যক্তি তৎপর হয়ে উঠেছিল।",
    "verse_13": "অতঃপর আল্লাহর রসূল তাদেরকে বলেছিলেনঃ আল্লাহর উষ্ট্রী ও তাকে পানি পান করানোর ব্যাপারে সতর্ক থাক।",
    "verse_14": "অতঃপর ওরা তার প্রতি মিথ্যারোপ করেছিল এবং উষ্ট্রীর পা কর্তন করেছিল। তাদের পাপের কারণে তাদের পালনকর্তা তাদের উপর ধ্বংস নাযিল করে একাকার করে দিলেন।",
    "verse_15": "আল্লাহ তা’আলা এই ধ্বংসের কোন বিরূপ পরিণতির আশংকা করেন না।"
  }
}
