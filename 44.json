{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "হা-মীম।",
    "verse_2": "শপথ সুস্পষ্ট কিতাবের।",
    "verse_3": "আমি একে নাযিল করেছি। এক বরকতময় রাতে, নিশ্চয় আমি সতর্ককারী।",
    "verse_4": "এ রাতে প্রত্যেক প্রজ্ঞাপূর্ণ বিষয় স্থিরীকৃত হয়।",
    "verse_5": "আমার পক্ষ থেকে আদেশক্রমে, আমিই প্রেরণকারী।",
    "verse_6": "আপনার পালনকর্তার পক্ষ থেকে রহমতস্বরূপ। তিনি সর্বশ্রোতা, সর্বজ্ঞ।",
    "verse_7": "যদি তোমাদের বিশ্বাস থাকে দেখতে পাবে। তিনি নভোমন্ডল, ভূমন্ডল ও এতদুভয়ের মধ্যেবর্তী সবকিছুর পালনকর্তা।",
    "verse_8": "তিনি ব্যতীত কোন উপাস্য নেই। তিনি জীবন দান করেন ও মৃত্যু দেন। তিনি তোমাদের পালনকর্তা এবং তোমাদের পূর্ববর্তী পিতৃ-পুরুষদেরও পালনকর্তা।",
    "verse_9": "এতদসত্ত্বেও এরা সন্দেহে পতিত হয়ে ক্রীড়া-কৌতুক করছে।",
    "verse_10": "অতএব আপনি সেই দিনের অপেক্ষা করুন, যখন আকাশ ধূয়ায় ছেয়ে যাবে।",
    "verse_11": "যা মানুষকে ঘিরে ফেলবে। এটা যন্ত্রণাদায়ক শাস্তি।",
    "verse_12": "হে আমাদের পালনকর্তা আমাদের উপর থেকে শাস্তি প্রত্যাহার করুন, আমরা বিশ্বাস স্থাপন করছি।",
    "verse_13": "তারা কি করে বুঝবে, অথচ তাদের কাছে এসেছিলেন স্পষ্ট বর্ণনাকারী রসূল।",
    "verse_14": "অতঃপর তারা তাকে পৃষ্ঠপ্রদর্শন করে এবং বলে, সে তো উম্মাদ-শিখানো কথা বলে।",
    "verse_15": "আমি তোমাদের উপর থেকে আযাব কিছুটা প্রত্যাহার করব, কিন্তু তোমরা পুনরায় পুনর্বস্থায় ফিরে যাবে।",
    "verse_16": "যেদিন আমি প্রবলভাবে ধৃত করব, সেদিন পুরোপুরি প্রতিশোধ গ্রহণ করবই।",
    "verse_17": "তাদের পূর্বে আমি ফেরাউনের সম্প্রদায়কে পরীক্ষা করেছি এবং তাদের কাছে আগমন করেছেন একজন সম্মানিত রসূল,",
    "verse_18": "এই মর্মে যে, আল্লাহর বান্দাদেরকে আমার কাছে অর্পণ কর। আমি তোমাদের জন্য প্রেরীত বিশ্বস্ত রসূল।",
    "verse_19": "আর তোমরা আল্লাহর বিরুদ্ধে ঔদ্ধত্য প্রকাশ করো না। আমি তোমাদের কাছে প্রকাশ্য প্রমাণ উপস্থিত করছি।",
    "verse_20": "তোমরা যাতে আমাকে প্রস্তরবর্ষণে হত্যা না কর, তজ্জন্যে আমি আমার পালনকর্তা ও তোমাদের পালনকর্তার শরনাপন্ন হয়েছি।",
    "verse_21": "তোমরা যদি আমার প্রতি বিশ্বাস স্থাপন না কর, তবে আমার কাছ থেকে দূরে থাক।",
    "verse_22": "অতঃপর সে তার পালনকর্তার কাছে দোয়া করল যে, এরা অপরাধী সম্প্রদায়।",
    "verse_23": "তাহলে তুমি আমার বান্দাদেরকে নিয়ে রাত্রিবেলায় বের হয়ে পড়। নিশ্চয় তোমাদের পশ্চাদ্ধবন করা হবে।",
    "verse_24": "এবং সমুদ্রকে অচল থাকতে দাও। নিশ্চয় ওরা নিমজ্জত বাহিনী।",
    "verse_25": "তারা ছেড়ে গিয়েছিল কত উদ্যান ও প্রস্রবন,",
    "verse_26": "কত শস্যক্ষেত্র ও সূরম্য স্থান।",
    "verse_27": "কত সুখের উপকরণ, যাতে তারা খোশগল্প করত।",
    "verse_28": "এমনিই হয়েছিল এবং আমি ওগুলোর মালিক করেছিলাম ভিন্ন সম্প্রদায়কে।",
    "verse_29": "তাদের জন্যে ক্রন্দন করেনি আকাশ ও পৃথিবী এবং তারা অবকাশও পায়নি।",
    "verse_30": "আমি বনী-ইসরাঈলকে অপমানজনক শাস্তি থেকে উদ্ধার করছি।",
    "verse_31": "ফেরাউন সে ছিল সীমালংঘনকারীদের মধ্যে শীর্ষস্থানীয়।",
    "verse_32": "আমি জেনেশুনে তাদেরকে বিশ্ববাসীদের উপর শ্রেষ্ঠত্ব দিয়েছিলাম।",
    "verse_33": "এবং আমি তাদেরকে এমন নিদর্শনাবলী দিয়েছিলাম যাতে ছিল স্পষ্ট সাহায্য।",
    "verse_34": "কাফেররা বলেই থাকে,",
    "verse_35": "প্রথম মৃত্যুর মাধ্যমেই আমাদের সবকিছুর অবসান হবে এবং আমরা পুনরুত্থিত হব না।",
    "verse_36": "তোমরা যদি সত্যবাদী হও, তবে আমাদের পূর্বপুরুষদেরকে নিয়ে এস।",
    "verse_37": "ওরা শ্রেষ্ঠ, না তুব্বার সম্প্রদায় ও তাদের পূর্ববর্তীরা? আমি ওদেরকে ধ্বংস করে দিয়েছি। ওরা ছিল অপরাধী।",
    "verse_38": "আমি নভোমন্ডল, ভূমন্ডল ও এতদুভয়ের মধ্যবর্তী সবকিছু ক্রীড়াচ্ছলে সৃষ্টি করিনি।",
    "verse_39": "আমি এগুলো যথাযথ উদ্দেশ্যে সৃষ্টি করেছি; কিন্তু তাদের অধিকাংশই বোঝে না।",
    "verse_40": "নিশ্চয় ফয়সালার দিন তাদের সবারই নির্ধারিত সময়।",
    "verse_41": "যেদিন কোন বন্ধুই কোন বন্ধুর উপকারে আসবে না এবং তারা সাহায্যপ্রাপ্তও হবে না।",
    "verse_42": "তবে আল্লাহ যার প্রতি দয়া করেন, তার কথা ভিন্ন। নিশ্চয় তিনি পরাক্রমশালী দয়াময়।",
    "verse_43": "নিশ্চয় যাক্কুম বৃক্ষ",
    "verse_44": "পাপীর খাদ্য হবে;",
    "verse_45": "গলিত তাম্রের মত পেটে ফুটতে থাকবে।",
    "verse_46": "যেমন ফুটে পানি।",
    "verse_47": "একে ধর এবং টেনে নিয়ে যাও জাহান্নামের মধ্যস্থলে,",
    "verse_48": "অতঃপর তার মাথার উপর ফুটন্ত পানির আযাব ঢেলে দাও,",
    "verse_49": "স্বাদ গ্রহণ কর, তুমি তো সম্মানিত, সম্ভ্রান্ত।",
    "verse_50": "এ সম্পর্কে তোমরা সন্দেহে পতিত ছিলে।",
    "verse_51": "নিশ্চয় খোদাভীরুরা নিরাপদ স্থানে থাকবে-",
    "verse_52": "উদ্যানরাজি ও নির্ঝরিণীসমূহে।",
    "verse_53": "তারা পরিধান করবে চিকন ও পুরু রেশমীবস্ত্র, মুখোমুখি হয়ে বসবে।",
    "verse_54": "এরূপই হবে এবং আমি তাদেরকে আনতলোচনা স্ত্রী দেব।",
    "verse_55": "তারা সেখানে শান্ত মনে বিভিন্ন ফল-মূল আনতে বলবে।",
    "verse_56": "তারা সেখানে মৃত্যু আস্বাদন করবে না, প্রথম মৃত্যু ব্যতীত এবং আপনার পালনকর্তা তাদেরকে জাহান্নামের আযাব থেকে রক্ষা করবেন।",
    "verse_57": "আপনার পালনকর্তার কৃপায় এটাই মহা সাফল্য।",
    "verse_58": "আমি আপনার ভাষায় কোরআনকে সহজ করে দিয়েছি, যাতে তারা স্মরণ রাখে।",
    "verse_59": "অতএব, আপনি অপেক্ষা করুন, তারাও অপেক্ষা করছে।"
  }
}
