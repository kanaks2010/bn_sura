{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "আপনার কাছে আচ্ছন্নকারী কেয়ামতের বৃত্তান্ত পৌঁছেছে কি?",
    "verse_2": "অনেক মুখমন্ডল সেদিন হবে লাঞ্ছিত,",
    "verse_3": "ক্লিষ্ট, ক্লান্ত।",
    "verse_4": "তারা জ্বলন্ত আগুনে পতিত হবে।",
    "verse_5": "তাদেরকে ফুটন্ত নহর থেকে পান করানো হবে।",
    "verse_6": "কন্টকপূর্ণ ঝাড় ব্যতীত তাদের জন্যে কোন খাদ্য নেই।",
    "verse_7": "এটা তাদেরকে পুষ্ট করবে না এবং ক্ষুধায়ও উপকার করবে না।",
    "verse_8": "অনেক মুখমন্ডল সেদিন হবে, সজীব,",
    "verse_9": "তাদের কর্মের কারণে সন্তুষ্ট।",
    "verse_10": "তারা থাকবে, সুউচ্চ জান্নাতে।",
    "verse_11": "তথায় শুনবে না কোন অসার কথাবার্তা।",
    "verse_12": "তথায় থাকবে প্রবাহিত ঝরণা।",
    "verse_13": "তথায় থাকবে উন্নত সুসজ্জিত আসন।",
    "verse_14": "এবং সংরক্ষিত পানপাত্র",
    "verse_15": "এবং সারি সারি গালিচা",
    "verse_16": "এবং বিস্তৃত বিছানো কার্পেট।",
    "verse_17": "তারা কি উষ্ট্রের প্রতি লক্ষ্য করে না যে, তা কিভাবে সৃষ্টি করা হয়েছে?",
    "verse_18": "এবং আকাশের প্রতি লক্ষ্য করে না যে, তা কিভাবে উচ্চ করা হয়েছে?",
    "verse_19": "এবং পাহাড়ের দিকে যে, তা কিভাবে স্থাপন করা হয়েছে?",
    "verse_20": "এবং পৃথিবীর দিকে যে, তা কিভাবে সমতল বিছানো হয়েছে?",
    "verse_21": "অতএব, আপনি উপদেশ দিন, আপনি তো কেবল একজন উপদেশদাতা,",
    "verse_22": "আপনি তাদের শাসক নন,",
    "verse_23": "কিন্তু যে মুখ ফিরিয়ে নেয় ও কাফের হয়ে যায়,",
    "verse_24": "আল্লাহ তাকে মহা আযাব দেবেন।",
    "verse_25": "নিশ্চয় তাদের প্রত্যাবর্তন আমারই নিকট,",
    "verse_26": "অতঃপর তাদের হিসাব-নিকাশ আমারই দায়িত্ব।"
  }
}
