{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "যখন আকাশ বিদীর্ণ হবে,",
    "verse_2": "ও তার পালনকর্তার আদেশ পালন করবে এবং আকাশ এরই উপযুক্ত",
    "verse_3": "এবং যখন পৃথিবীকে সম্প্রসারিত করা হবে।",
    "verse_4": "এবং পৃথিবী তার গর্ভস্থিত সবকিছু বাইরে নিক্ষেপ করবে ও শুন্যগর্ভ হয়ে যাবে।",
    "verse_5": "এবং তার পালনকর্তার আদেশ পালন করবে এবং পৃথিবী এরই উপযুক্ত।",
    "verse_6": "হে মানুষ, তোমাকে তোমরা পালনকর্তা পর্যন্ত পৌছতে কষ্ট স্বীকার করতে হবে, অতঃপর তার সাক্ষাৎ ঘটবে।",
    "verse_7": "যাকে তার আমলনামা ডান হাতে দেয়া হবে",
    "verse_8": "তার হিসাব-নিকাশ সহজে হয়ে যাবে",
    "verse_9": "এবং সে তার পরিবার-পরিজনের কাছে হৃষ্টচিত্তে ফিরে যাবে",
    "verse_10": "এবং যাকে তার আমলনামা পিঠের পশ্চাদ্দিক থেকে দেয়া, হবে,",
    "verse_11": "সে মৃত্যুকে আহবান করবে,",
    "verse_12": "এবং জাহান্নামে প্রবেশ করবে।",
    "verse_13": "সে তার পরিবার-পরিজনের মধ্যে আনন্দিত ছিল।",
    "verse_14": "সে মনে করত যে, সে কখনও ফিরে যাবে না।",
    "verse_15": "কেন যাবে না, তার পালনকর্তা তো তাকে দেখতেন।",
    "verse_16": "আমি শপথ করি সন্ধ্যাকালীন লাল আভার",
    "verse_17": "এবং রাত্রির, এবং তাতে যার সমাবেশ ঘটে",
    "verse_18": "এবং চন্দ্রের, যখন তা পূর্ণরূপ লাভ করে,",
    "verse_19": "নিশ্চয় তোমরা এক সিঁড়ি থেকে আরেক সিঁড়িতে আরোহণ করবে।",
    "verse_20": "অতএব, তাদের কি হল যে, তারা ঈমান আনে না?",
    "verse_21": "যখন তাদের কাছে কোরআন পাঠ করা হয়, তখন সেজদা করে না।",
    "verse_22": "বরং কাফেররা এর প্রতি মিথ্যারোপ করে।",
    "verse_23": "তারা যা সংরক্ষণ করে, আল্লাহ তা জানেন।",
    "verse_24": "অতএব, তাদেরকে যন্ত্রণাদায়ক শাস্তির সুসংবাদ দিন।",
    "verse_25": "কিন্তু যারা বিশ্বাস স্থাপন করে ও সৎকর্ম করে, তাদের জন্য রয়েছে অফুরন্ত পুরস্কার।"
  }
}
