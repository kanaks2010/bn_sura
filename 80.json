{
  "verse_bn": {
    "verse_0": "শুরু করছি আল্লাহর নামে যিনি পরম করুণাময়, অতি দয়ালু।",
    "verse_1": "তিনি ভ্রূকুঞ্চিত করলেন এবং মুখ ফিরিয়ে নিলেন।",
    "verse_2": "কারণ, তাঁর কাছে এক অন্ধ আগমন করল।",
    "verse_3": "আপনি কি জানেন, সে হয়তো পরিশুদ্ধ হত,",
    "verse_4": "অথবা উপদেশ গ্রহণ করতো এবং উপদেশ তার উপকার হত।",
    "verse_5": "পরন্তু যে বেপরোয়া,",
    "verse_6": "আপনি তার চিন্তায় মশগুল।",
    "verse_7": "সে শুদ্ধ না হলে আপনার কোন দোষ নেই।",
    "verse_8": "যে আপনার কাছে দৌড়ে আসলো",
    "verse_9": "এমতাবস্থায় যে, সে ভয় করে,",
    "verse_10": "আপনি তাকে অবজ্ঞা করলেন।",
    "verse_11": "কখনও এরূপ করবেন না, এটা উপদেশবানী।",
    "verse_12": "অতএব, যে ইচ্ছা করবে, সে একে গ্রহণ করবে।",
    "verse_13": "এটা লিখিত আছে সম্মানিত,",
    "verse_14": "উচ্চ পবিত্র পত্রসমূহে,",
    "verse_15": "লিপিকারের হস্তে,",
    "verse_16": "যারা মহৎ, পূত চরিত্র।",
    "verse_17": "মানুষ ধ্বংস হোক, সে কত অকৃতজ্ঞ!",
    "verse_18": "তিনি তাকে কি বস্তু থেকে সৃষ্টি করেছেন?",
    "verse_19": "শুক্র থেকে তাকে সৃষ্টি করেছেন, অতঃপর তাকে সুপরিমিত করেছেন।",
    "verse_20": "অতঃপর তার পথ সহজ করেছেন,",
    "verse_21": "অতঃপর তার মৃত্যু ঘটান ও কবরস্থ করেন তাকে।",
    "verse_22": "এরপর যখন ইচ্ছা করবেন তখন তাকে পুনরুজ্জীবিত করবেন।",
    "verse_23": "সে কখনও কৃতজ্ঞ হয়নি, তিনি তাকে যা আদেশ করেছেন, সে তা পূর্ণ করেনি।",
    "verse_24": "মানুষ তার খাদ্যের প্রতি লক্ষ্য করুক,",
    "verse_25": "আমি আশ্চর্য উপায়ে পানি বর্ষণ করেছি,",
    "verse_26": "এরপর আমি ভূমিকে বিদীর্ণ করেছি,",
    "verse_27": "অতঃপর তাতে উৎপন্ন করেছি শস্য,",
    "verse_28": "আঙ্গুর, শাক-সব্জি,",
    "verse_29": "যয়তুন, খর্জূর,",
    "verse_30": "ঘন উদ্যান,",
    "verse_31": "ফল এবং ঘাস",
    "verse_32": "তোমাদেরও তোমাদের চতুস্পদ জন্তুদের উপাকারার্থে।",
    "verse_33": "অতঃপর যেদিন কর্ণবিদারক নাদ আসবে,",
    "verse_34": "সেদিন পলায়ন করবে মানুষ তার ভ্রাতার কাছ থেকে,",
    "verse_35": "তার মাতা, তার পিতা,",
    "verse_36": "তার পত্নী ও তার সন্তানদের কাছ থেকে।",
    "verse_37": "সেদিন প্রত্যেকেরই নিজের এক চিন্তা থাকবে, যা তাকে ব্যতিব্যস্ত করে রাখবে।",
    "verse_38": "অনেক মুখমন্ডল সেদিন হবে উজ্জ্বল,",
    "verse_39": "সহাস্য ও প্রফুল্ল।",
    "verse_40": "এবং অনেক মুখমন্ডল সেদিন হবে ধুলি ধূসরিত।",
    "verse_41": "তাদেরকে কালিমা আচ্ছন্ন করে রাখবে।",
    "verse_42": "তারাই কাফের পাপিষ্ঠের দল।"
  }
}
